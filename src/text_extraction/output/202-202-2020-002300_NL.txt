PARITAIR COMITE VOOR DE BEDIENDEN UIT DE KLEINHANDEL IN VOEDINGSWAREN

PC 202

COLLECTIEVE ARBEIDSOVEREENKOMST VAN 12 FEBRUARI 2020 BETREFFENDE DE TEWERKSTELLING EN DE VORMING VAN DE RISICOGROEPEN

HOOFDSTUK 1 - TOEPASSINGSGEBIED

Artikel 1-8 1. Deze collectieve arbeidsovereenkomst is van toepassing op de werkgevers en de bedienden van de ondernemingen welke ressorteren onder het Paritair comité voor de bedienden uit de kleinhandel in voedingswaren (PC 202), met uitzondering van de werkgevers en de bedienden die vallen onder het toepassingsgebied van het Paritair subcomité voor de middelgrote levensmiddelenbedrijven (PSC 202.01).

8 2, Met “bedienden” worden de mannelijke en vrouwelijke bedienden bedoeld,

HOOFDSTUK 2 - BEVORDERING VAN DE TEWERKSTELLING VAN DE RISICOGROEPEN

1. Algemeen

Artikel 2 — Deze collectieve arbeidsovereenkomst is gesloten in uitvoering van Hoofdstuk VIll, afdeling 1 van de wet van 27 december 2006 houdende diverse bepalingen, gepubliceerd in het Belgisch Staatsblad van 28 december 2006, en van het Koninklijk besluit tot uitvoering van artikel 189, lid 4 van de wet van 27 december 2006 houdende diverse bepalingen (I) van 19 februari 2013.

De sociale partners verbinden er zich toe deze CAO aan te passen in geval van wijziging van de wetgeving zodat de sector zijn verplichtingen naleeft in verband met de risicogroepen vermeld in de wet van 27 december 2006 houdende diverse bepalingen, gepubliceerd in het Belgisch Staatsblad van 28 december 2006.

Deze CAO voert de bepalingen uit van het sectoraal akkoord 2019-2020.

Overeenkomstig het koninklijk besluit van 19 februari 2013 tot uitvoering van artikel 189, lid 4, van de wet van 27 december 2006 houdende diverse bepalingen (1) (B.S. 8 april 2013), dient 0,05 % van de loonmassa aan te rekenen op de voornoemde bijdrage bepaald in artikel 4, voorbehouden te worden ten gunste van één of meerdere groepen opgesomd in artikel 1 van het koninklijk besluit van 19 februari 2013. Van de 0,05 % van de loonmassa waarvan hiervoor bepaald, dient de helft besteed te worden aan de werknemers bepaald in artikel 2 van het koninklijk besluit.

2. Tussenkomsten 1. Toeslag halftijds tijdskrediet 57+

Artikel 3-8 1. Een maandelijkse toeslag bovenop de RVA-uitkering zal door het Sociaal fonds voor de levensmiddelenbedrijven met talrijke bijhuizen toegekend worden in geval van halftijds tijdskrediet in de voorwaarden en volgens de modaliteiten, bepaald in de sectorale collectieve arbeidsovereenkomst betreffende het tijdskrediet.

2. Toelage definitieve arbeidsongeschiktheid

8 2. Het Sociaal fonds voor de levensmiddelenbedrijven met talrijke bijhuizen, kent eveneens een aanpassingstoelage toe van 123,95 euro per maand voor de bedienden van de sector, gedurende de 24 eerste maanden van hun definitieve arbeidsongeschiktheid, Dit bedrag is vanaf 01/07/2019 verhoogd naar 186 euro en zal jaarlijks geïndexeerd worden op 1 januari.

3. Tussenkomst kost kinderopvang

8 3. In 2020 en 2021 kent het Sociaal fonds voor de levensmiddelenbedrijven met talrijke bijhuizen eveneens een tussenkomst toe in de kinderopvang in erkende opvanginstellingen (kribbe, peutertuin, onthaalouder) voor kinderen van O tot 3 jaar.

Deze tussenkomst wordt op 3 euro per dag effectieve opvang en per kind vastgesteld op basis

PC 202 RISICOGROEPEN 2/5

van het fiscaal attest inzake uitgave voor de opvang van kinderen (voor de tussenkomst in 2020 op basis van het fiscaal attest voor het kalenderjaar 2019 en voor de tussenkomst in 2021 op basis van het fiscaal attest voor het kalenderjaar 2020).

Elk van de 2 ouders heeft per kind recht op de tussenkomst ten belope van een jaarlijks maximum bedrag van 600 euro, als hij minimum 12 volledige maanden anciënniteit heeft in de sector en een arbeidsovereenkomst heeft bij een werkgever van de sector op het moment van de opvang van het kind.

De aanvragen tot tussenkomst worden ingediend door de werknemers bij de werkgevers die een volledig dossier met alle noodzakelijke stavingstukken overmaken aan het Sociaal fonds.

De praktische uitvoeringsmodaliteiten worden door de Raad van Bestuur van het Sociaal fonds bepaald.

4. Aanwervingspremie jongeren — 26 jaar in risicogroepen- ingroeibanen

8 4. Ter invulling van de wetgeving op de risicogroepen en de ingroeibanen, kunnen de ondernemingen die jongeren uit de bij KB bepaalde risicogroepen (voorbehouden gedeelte van 0,10 %) aanwerven, een eenmalige forfaitaire toelage ten laste van het sociaal fonds bekomen gelijk aan 750

€ voor de voltijdse aanwerving en 400 € voor de deeltijdse aanwerving van minstens 24 uur per week.

Deze toelage wordt toegekend aan de werknemer met een contract van onbepaalde duur met minstens 12 maanden anciënniteit heeft bereikt in de onderneming. Hierbij wordt de tewerkstelling in een contract van bepaalde duur bij dezelfde werkgever die zonder onderbreking voorafgaat aan het contract van onbepaalde duur mee in rekening gebracht.

Een evaluatie van de kostprijs wordt jaarlijks gehouden. Bij een aanzienlijke overschrijding van het budget, zal het bedrag van de premie dientengevolge aangepast worden.

PC 202 RISICOGROEPEN 3/5

3. Financiering

Artikel 4 - 8 1. Het Sociaal fonds voor de levensmiddelenbedrijven met talrijke bijhuizen kent de financiële tussenkomsten toe waarvan sprake is in artikel 3, ter bevordering van de tewerkstelling, in het bijzonder van de risicogroepen zoals bepaald door de wet van 27 december 2006 houdende diverse bepalingen, gepubliceerd in het Belgisch Staatsblad van 28 december 2006.

Met het oog op de financiering van deze tussenkomsten, storten de werkgevers voor 31 maart 2019 aan het Sociaal fonds een bijdrage van 0,19 %, berekend op basis van vier maal de brutolonen van de werknemers van het derde trimester 2018.

De werkgevers laten aan het Sociaal fonds, vóór 1 januari 2019 een kopie van de aangifte aan de Rijksdienst voor sociale zekerheid voor het derde trimester 2018 geworden. Deze aangifte dient als basis voor de berekening van het bedrag van de verschuldigde bijdrage.

8 2. Met het oog op de financiering van deze tussenkomsten, storten de werkgevers voor

31 maart 2020 aan het Sociaal fonds een bijdrage van 0,21 % berekend op basis van vier maal de brutolonen van de werknemers van het derde trimester van het jaar 2019.

De werkgevers laten aan het Sociaal fonds, vóór 1 januari 2020 een kopie van de aangifte aan de Rijksdienst voor sociale zekerheid voor het derde trimester 2019 geworden. Deze aangifte dient als basis voor de berekening van het bedrag van de verschuldigde bijdrage.

De bepalingen van artikel 15 van de collectieve arbeidsovereenkomst van 22 maart 2007 tot instelling van een fonds voor bestaanszekerheid, genaamd het “Sociaal fonds voor de levensmiddelenbedrijven met talrijke bijhuizen” en tot vaststelling van de statuten ervan (geregistreerd de 22 april 2007 onder nr 82612/CO/20200), algemeen verbindend verklaard bij koninklijk besluit van 12 september 2007 (B.S. 30/10/2007), zijn van toepassing.

PC 202 RISICOGROEPEN 4/5

Artikel 5 - Het bedrag van de toelagen en tussenkomsten voor de tewerkstelling en de vorming van de risicogroepen wordt, op voorstel van de Raad van bestuur van het Sociaal fonds voor de levensmiddelenbedrijven met talrijke bijhuizen, vastgesteld bij collectieve arbeidsovereenkomst algemeen verbindend verklaard bij koninklijk besluit.

De modaliteiten zullen heronderhandeld worden wanneer er een sociale zekerheidsbijdrage op zou verschuldigd zijn.

HOOFDSTUK 3 - SLOTBEPALINGEN

Artikel 6 - Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2020.

PC 202 RISICOGROEPEN 5/5
