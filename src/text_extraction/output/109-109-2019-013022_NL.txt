Neerlegging-Dépôt: 10/10/2019 — Regist.-Enregistr.: 31/10/2019 N°: 154934/CO/109

COLLECTIEVE ARBEIDSOVEREENKOMST (PC 109) VAN 27 SEPTEMBER 2019 TOT TOEVOEGING VAN EEN ARTIKEL 20 AAN HET AKKOORD VAN SOCIALE VREDE

2019 — 2020

Artikel 1 Deze collectieve arbeidsovereenkomst is van toepassing op de werkgevers en de arbeid(stjers met inbegrip van de huisarbeid(st)ers van de ondernemingen welke onder het paritair comité voor het kledingen confectiebedrijf ressorteren.

Artikel 2 Deze collectieve arbeidsovereenkomst is van toepassing van 1 januari 2019 tot en met 31 december 2020.

Artikel 3 Deze collectieve arbeidsovereenkomst voegt het volgende hoofdstuk met een enig artikel toe aan het akkoord van sociale vrede 2019 — 2020 (registratienummer 153350/CO/109);

HOOFDSTUK XIII — ANCIENNITEITSVERLOF Artikel 20 In 2019 wordt aan de arbeid(st)ers met een anciënniteit van 20 jaar dienst of meer in de onderneming één dag betaald anciënniteitsverlof toegekend.

Onder anciënniteit wordt verstaan: ononderbroken dienst bij dezelfde werkgever.

Eventuele anciënniteit verworven in een onderneming behorende tot dezelfde groep van ondernemingen waarbij de arbeid(st)er is tewerk gesteld wordt volledig in rekening genomen. Ook periodes van uitzendarbeid, voorafgaand aan een arbeidsovereenkomst van onbepaalde duur worden in rekening genomen.

In 2020 gelden bovenstaande bepalingen inzake anciënniteitsverlof eveneens, tenzij er voor 31 december 2019 andere bepalingen worden ingevoerd terzake die in werking treden vanaf 1 januari 2020.
