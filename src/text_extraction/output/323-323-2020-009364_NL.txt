C.C.T. Outplacement

Paritair Comité voor het beheer van gebouwen, de vastgoedmakelaars en de dienstboden

Collectieve arbeidsovereenkomst van 11 juni 2020

OUTPLACEMENT VOOR WERKNEMERS DIE WORDEN ONTSLAGEN IN HET KADER VAN DE ALGEMENE REGELING VAN OUTPLACEMENT

HOOFDSTUK I - TOEPASSINGSGEBIED

Art. 1 - Deze collectieve arbeidsovereenkomst is van toepassing op de werkgevers en werknemers van de ondernemingen welke tot de bevoegdheid behoren van het Paritair Comité voor het beheer van gebouwen, de vastgoedmakelaars en de dienstboden.

Met “werknemers” worden alle werknemers bedoeld, zonder onderscheid naar gender.

HOOFDSTUK II — OUTPLACEMENT

Deel 1 — Principe

Art. 2 — Overeenkomstig hoofdstuk 5 afdeling 1 artikel 11/1 tot en met artikel 11/12 van de wet van 15 september 2001 betreffende outplacement voor werknemers, heeft de werknemer wiens werkgever de arbeidsovereenkomst heeft beëindigd en die recht heeft op een opzeggingstermijn van minstens 30 weken of een vergoeding die gelijk is aan het lopend loon dat overeenstemt hetzij met de duur van de opzeggingstermijn van minstens 30 weken, hetzij met het resterende gedeelte van die termijn, recht op outplacementbegeleiding zoals bepaald door deze wet.

Dit recht wordt aan de werknemer evenwel niet toegekend als het ontslag is gegeven om een dringende reden.

Art. 3 - Outplacement is het geheel van begeleidende diensten en adviezen die in opdracht van een werkgever door een derde, hierna genoemd dienstverlener, individueel of in groep worden verleend om een werknemer in staat te stellen zelf binnen een zo kort mogelijke termijn een betrekking bij een nieuwe werkgever te vinden of een beroepsbezigheid als zelfstandige te ontplooien.

Deel 2 — De dienstverlener

Art. 4 - De opdracht tot outplacementbegeleiding wordt toegewezen aan het Waarborg- en Sociaal

Fonds voor de vastgoedsector (hierna Fonds genoemd). De inhoud en de modaliteiten ervan worden door de Raad van bestuur van het Fonds bepaald.

Door deze toewijzing voldoen deze werkgevers aan de verplichtingen die op hen rusten ingevolge de wettelijke en conventionele instrumenten die in de aanhef van deze collectieve arbeidsovereenkomst worden vermeld.

Het Fonds kan de organisatie van deze outplacementbegeleiding geheel of gedeeltelijk uitbesteden aan derden, voor zover deze laatsten voldoen aan de reglementaire vereisten om deze activiteit te mogen uitoefenen.

Art. 5 - Het Fonds neemt bij de uitvoering van deze opdracht de kwaliteitsnormen in acht die bepaald worden in artikel 11/4, 82 van de wet van 5 september 2001 tot de verbetering van de werkgelegenheidsgraad van de werknemers afhankelijk van het outplacementstelsel dat van toepassing is.

De derden die de outplacementbegeleiding in opdracht van het Fonds op zich nemen, dienen er zich toe te verbinden de bepalingen van de wet van 5 september 2001 tot de verbetering van de werkgelegenheidsgraad van de werknemers,

Deel 3 - Duur en procedure van de outplacementbegeleiding

Art. 6 — De duur en de procedure van de outplacementbegeleiding worden bepaald overeenkomstig artikels 11/5 en 11/6 van de wet van 5 september 2001 tot verbetering van de werkgelegenheidsgraad van de werknemers

HOOFDSTUK III - ALGEMENE - EN SLOTBEPALINGEN

Art. 7 - Deze collectieve arbeidsovereenkomst wordt afgesloten voor onbepaalde duur.

Ze heeft uitwerking met ingang van 11 juni 2020.

Zij kan eventueel worden opgezegd door één der partijen, mits inachtneming van een opzeggingstermijn van 6 maanden. Opzegging geschiedt bij een ter post aangetekende brief gericht aan de Voorzitter van het Paritair comité voor het beheer van gebouwen, de vastgoedmakelaars en de dienstboden.

Art. 8 - Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen

van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
