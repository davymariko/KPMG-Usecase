PSC 315.01

Paritair subcomité voor het technisch onderhoud, bijstand en opleiding in de luchtvaartsector 315.01

Collectieve arbeidsovereenkomst afgesloten op datum van 23 augustus 2019 inzake uitvoering van het sectoraal akkoord 2019-2020, luik

arbeidsorganisatie.

Deze collectieve arbeidsovereenkomst wordt gesloten ter uitvoering van het sectoraal akkoord 2019-2020,

Artikel 1. Toepassingsgebied

Deze collectieve arbeidsovereenkomst is van toepassing op de werkgevers en werknemers die ressorteren onder het Paritair subcomité voor het technisch onderhoud, bijstand en opleiding in de luchtvaartsector.

Onder werknemer wordt verstaan; de mannelijke en vrouwelijke werknemer.

Artikel 2. De interne limiet van de arbeidsduur en het quotum overuren zonder inhaalrust.

In uitvoering van artikel 6 van het koninklijk besluit van 11 september 2013 tot vaststelling van de onderhandelingsprocedures voor het verhogen van de interne grens van de arbeidsduur die in de loop van een referteperiode moet worden nageleefd, en van het quotum overuren waarvoor de werknemer kan afzien van de inhaalrust in toepassing van artikel 26bis, 8 1bis en 8 2bis, van de arbeidswet van 16 maart 1971 komen partijen overeen om de grenzen voorzien in artikel 26bis81bis en $ 2bis te verhogen tot 143 uren.

Page 1 of 2

PSC 315.01

Artikel 3. Uitbreiding periode inhaalrust

Ingeval van toepassing van artikel 25 van de Arbeidswet van 16 maart 1971, wordt de periode van drie maanden waarbinnen de inhaalrust dient toegekend te worden, vastgesteld bij artikel 26bis, 83 van dezelfde wet, op twaalf maanden gebracht. De sociale partners vragen dat hiervoor gedurende de periode van 1 juli 2019 tot 30 juni 2021 een koninklijk besluit genomen wordt.

Artikel 4. Arbeidsorganisatie

De sociale partners erkennen de complexiteit van de arbeidsorganisatie (naarmate orders binnenkomen) en de nood aan flexibiliteit en roepen daarom op tot overleg op ondernemingsvlak over deeltijdse arbeidsregelingen en inpassing ervan in de arbeidsorganisatie, evenals de optimalisatie van snelle interventies, recuperatie van meer- en overuren en aanpassing van uurroosters.

Artikel 5. Duur

Deze collectieve arbeidsovereenkomst is afgesloten voor een bepaalde duur met ingang vanaf 1 juli 2019 en neemt een einde op 30 juni 2021.

Page 2 of 2
