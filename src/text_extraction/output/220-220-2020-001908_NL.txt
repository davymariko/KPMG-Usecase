Collectieve arbeidsovereenkomst van 17 februari 2020 betreffende de kindertoeslag, gesloten in paritair comité 220 voor de bedienden uit de voedingsnijverheid

HOOFDSTUK 1 — TOEPASSINGSGEBIED

Art. 1 8 1. Deze collectieve arbeidsovereenkomst is van toepassing op de werkgevers en de bedienden van de voedingsnijverheid.

8 2. Met bedienden worden alle bedienden bedoeld, zonder onderscheid naar gender.

HOOFDSTUK 2 — ALGEMEEN

Art. 2. Deze collectieve arbeidsovereenkomst voert de bepalingen van artikel 9 $6 van het akkoord met betrekking van het de sociale programmatie 2019/2020 van 1 juli 2019.

HOOFDSTUK 3 — DE KINDEROPVANGTOESLAG

Art. 3. Vanaf 1 januari 2020 hebben de in artikel 1 vermelde bedienden recht op een tussenkomst in de kosten van kinderopvang. Deze tussenkomst is ten laste van het Waarborg en Sociaal Fonds Bedienden

Voedingsnij verheid.

De toeslag wordt één maal per jaar betaald op basis van de opvangkosten gemaakt het jaar voordien.

De toeslag wordt een eerste keer betaald in 2020 op basis van de opvangkosten gemaakt in 2019.

Art. 4. De toeslag wordt toegekend voor alle begonnen opvangdagen waarvoor een fiscaal attest kan worden voorgelegd. Het moet gaan om een erkend kinderdagverblijf (Kind & Gezin, ONE of de Duitstalige gemeenschap) of een erkende (naschoolse) opvang voor kinderen van 0 tot 3 jaar. Bedienden die in het buitenland wonen en in België werken, hebben recht op de tussenkomst voor gelijkaardige opvanginitiatieven.

Art. 5. Het recht op bijdrage loopt tot en met het kalenderjaar waarin het kind 3 jaar wordt.

Art. 6. Om in aanmerking te komen moet de bedienden die in het jaar waarvoor de bijdrage wordt aangevraagd, minstens 1 dag werkzaam geweest zijn onder PC 220, ongeacht het arbeidsregime. Dagen van ziekte worden gelijkgesteld met gewerkte dagen.

Art. 7. De tussenkomst bedraagt € 2 bruto per begonnen opvangdag en per kind dat in de opvang verblijft. Het aantal dagen dat vergoed wordt per kalenderjaar is beperkt tot max. 230 opvangdagen per kind.

Per kwartaal met minstens een dag tewerkstelling onder PC 220, heeft de bediende recht op maximum € 115 per kind.

Het bedrag is beperkt tot max. € 460 per kind en per kalenderjaar.

Als beide ouders in de sector werken en in aanmerking komen, hebben ze voor hetzelfde kind allebei recht op een bijdrage in de kosten voor kinderopvang. Ze moeten dan elk afzonderlijk een aanvraag doen en zullen elk deze bijdrage ontvangen.

Art. 8. De aanvragen tot tussenkomst worden ingediend door de bedienden bij het Waarborg en Sociaal Fonds Bedienden Voedingsnijverheid.

Het recht op de tussenkomst verjaart drie jaar na het einde van het jaar waarop deze betrekking heeft.

Art. 9. De praktische uitvoeringsmodaliteiten worden bepaald door de Raad van Bestuur van het Waarborg en Sociaal Fonds Bedienden Voedingsnijverheid.

HOOFDSTUK 4 — SLOTBEPALINGEN

Art. 10. Deze collectieve arbeidsovereenkomst treedt in werking op 1 januari 2020.

Ze werd afgesloten voor onbepaalde duur en kan door een der partijen worden opgezegd, mits een opzegtermijn van drie maanden, bij aangetekende brief gericht aan de Voorzitter van het Paritair Comité voor'de voedingsnijverheid en aan de ondertekenende organisaties.
