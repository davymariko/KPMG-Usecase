Federale overheidsdienst Werkgelegenheid, Arbeid en Sociaal Overleg ALGEMENE DIRECTIE

COLLECTIEVE ARBEIDSBETREKKINGEN

Directie van de Griffie

ERRATUM

Paritair Subcomité voor de bedienden van de richtingen van het gesubsidieerd vrij onderwijs van de Vlaamse Gemeenschap

CAO nr. 157497/CO/225.01 van 15/01/2020

Verbetering in beide talen :

- In artikel 5, moet de verwijzing naar “art. 6, 49” vervangen worden door “art. 5, 4,”

Verbetering van de Franstalige tekst :

- In artikel 15, moet “du Fonds” geschrapt worden.

Beslissing van 25 -0g- 2020

Neerlegging-Dépôt: 04/02/2020 Regist.-Enregistr.: 05/03/2020 N°: 157497/CO/225.01

Paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap (PSC 225.01) Collectieve arbeidsovereenkomst van 15 januari 2020 betreffende oprichting en statuten van het Vlaams sociaal en waarborgfonds

Hoofdstuk | — Oprichting

Artikel 1 Het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap richt overeenkomstig de wet van 7 januari 1958 betreffende de Fondsen voor bestaanszekerheid, een Vlaams Sociaal en Waarborgfonds op.

Dit fonds is de verderzetting van het Vlaams Sociaal en Waarborgfonds voor bedienden opgericht in paritair comité 225 bij collectieve arbeidsovereenkomst van 27 augustus 2013 met registratienummer 116954/CO/225.

Artikel 2 De statuten worden in deze collectieve arbeidsovereenkomst vastgesteld.

Hoofdstuk II — Statuten 1. Benaming en maatschappelijke zetel

Artikel 3 Het Fonds voor Bestaanszekerheid draagt de naam “Vlaams Sociaal en Waarborgfonds voor de bedienden van het vrij onderwijs”,

Artikel 4 De maatschappelijke zetel van het Fonds is gevestigd in Brussel op het adres Guimardstraat 1,

1040Brussel. 2. Doel

Artikel 5 Het Fonds heeft tot doel:

Het innen van bijdragen nodig voor de werking;

Het toekennen van aanvullende sociale voordelen aan de bedienden van het vrij onderwijs; Het verzekeren van de uitkering van deze voordelen;

Het verzekeren van de financiering van tewerkstellings- en opleidingsinitiatieven ten behoeve van risicogroepen, zoals bedoeld in Hoofdstuk Il van het koninklijk besluit van 27 januari 1997 houdende maatregelen ter bevordering van de werkgelegenheid met toepassing van artikel 7, 52 van de wet van 26 juli 1996 tot bevordering van de werkgelegenheid en tot preventieve vrijwaring van het concurrentvermogen;

5, Het nemen en financieren van initiatieven van tewerkstellings- en opleidingsinitiatieven

SRE

andere dan deze opgesomd in art. 6, 4° van deze overeenkomst.

vt

3. Toepassingsgebied

Artikel 6 Deze statuten zijn van toepassing op de werkgevers en bedienden van de inrichtingen van het vrij onderwijs waarvan de maatschappelijke zetel gevestigd is in het Vlaams Gewest, of waarvan de maatschappelijke zetel gevestigd is in het Brussels Hoofdstedelijk Gewest, en die bij de Rijksdienst voor Sociale Zekerheid ingeschreven zijn op de Nederlandse taalrol.

4. Toekenning en uitkering van aanvullende sociale voordelen

Artikel 7 De bedienden hebben recht op aanvullende sociale voordelen ten laste van het Fonds, waarvan de aard, het bedrag, de toekenningsvoorwaarden en de uitkeringsmodaliteiten worden vastgesteld bij collectieve arbeidsovereenkomst.

Artikel 8 De uitkering van de sociale voordelen mag in geen geval afhankelijk zijn van de al dan niet storting door de werkgever van de bijdrage die hem is opgelegd.

5, Beheer

Artikel 9 81. Het Fonds wordt beheerd door een raad van beheer die paritair is samengesteld uit afgevaardigden van de werkgever en de werknemers, vertegenwoordigd in het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap.

82. De raad van beheer bestaat uit vier afgevaardigden van de werkgevers en vier afgevaardigden van de werknemers.

83. De afgevaardigden worden aangeduid door het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap. Hun mandaat eindigt wanneer ze ophouden lid te zijn van het paritair subcomité. In dat geval worden ze vervangen door een lid van het paritair subcomité dat behoort tot dezelfde groep als het lid waarvan het mandaat een einde nam.

Artikel 10 De raad van beheer duidt in zijn midden een voorzitter aan onder de vertegenwoordigers van de werkgevers,

Artikel 11 De raad van beheer vergadert op uitnodiging van de voorzitter. De voorzitter is gehouden de raad minstens eenmaal per jaar bijeen te toepen en ook telkens wanneer twee leden van raad erom verzoeken. De uitnodigingen moeten de agenda vermelden.

Artikel 12 De notulen worden opgemaakt door de secretaris, aangewezen door de raad van beheer.

Artikel 13 81. Beslissingen moeten eenparig genomen worden. Opdat de stemming geldig zou zijn, moeten minstens vier leden aanwezig zijn, waarvan de helft de werkgevers en de andere helft de werknemers vertegenwoordigt.

82. Enkel over punten die opgenomen werden in de agenda kan gestemd worden.

Artikel 14 De raad van beheer kan zijn bevoegdheden geheel of ten dele overdragen aan een of meer van zijn leden, of aan derden.

Artikel 15 De administratiekost wordt jaarlijks door de raad van beheer vastgesteld.

6. Financiering

Artikel 16 De bijdragen van de werkgevers aan het Vlaams Sociaal en Waarborgfonds voor de bedienden worden percentsgewijs vastgesteld op de brutolonen die in aanmerking worden genomen bij de berekening van de sociale zekerheidsbijdragen.

Artikel 17 De bijdragen worden vastgesteld in een afzonderlijke collectieve arbeidsovereenkomst. Heden zijn de in artikel 6 bedoelde werkgevers aan het Vlaams Sociaal en Waarborgfonds een bedrag van 0,15 % verschuldigd. Dit bedrag wordt als volgt aangewend:

1. 0,10 % wordt geïnd ten behoeve van de werkgelegenheid en de vorming en opleiding van risicogroepen;

2. 0,05 % wordt geïnd ten behoeve van de werking van het Fonds en van de aanvullende sociale voordelen die het uitkeert.

Artikel 18 Het bedrag van de bijdrage kan alleen worden gewijzigd bij collectieve arbeidsovereenkomst gesloten in het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap, die algemeen verbindend is verklaard.

Artikel 19 De bijdrage wordt geïnd en ingevorderd door de Rijksdienst voor Sociale Zekerheid; in toepassing van artikel 7 van de wet van 7 januari 1958 betreffende de Fondsen voor Bestaanszekerheid.

7. Balans en rekeningen

Artikel 20 Het dienstjaar vangt aan op 1 januari en sluit op 31 december van hetzelfde jaar.

Artikel 21 Elk jaar op 31 december worden de balans en rekeningen van het afgelopen dienstjaar afgesloten. De balans en de rekeningen moeten op gebied van boekhouding duidelijk omschreven zijn.

8. Toezicht

Artikel 22 De raad van beheeren de bij toepassing van artikel 12 van de wet van 7 januari 1958 betreffende de Fondsen voor bestaanszekerheid, door het paritair csubomité voor de bedienden van de gesubsidieerde inrichtingen van het vrij onderwijs aangewezen persoon, brengen jaarlijks ieder een schriftelijk verslag uit over het vervullen van hun opdracht tijdens het verlopen dienstjaar.

De balans met bovengenoemde schriftelijke verslagen, moeten uiterlijk gedurende de maand april ter goedkeuring aan het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap worden voorgelegd.

g, Ontbinding en vereffening

Artikel 23 De ontbinding van het Fonds wordt door het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap uitgesproken.

Het paritair subcomité beslist over de bestemming van de goederen en waarden van het Fonds, na kwijting van het passief, door aan deze goederen en waarden een bestemming te geven die overeenkomt met het doel waartoe het Fonds is opgericht. Het paritair subcomité wijst de leden van de raad van beheer als vereffenaars aan.

Hoofdstuk II — slotbepalingen

Artikel 24 Deze Collectieve Arbeidsovereenkomst wordt gesloten voor onbepaalde duur en treedt in werking op datum van ondertekening. Ze kan door elk van de partijen worden opgezegd door een aangetekende brief, gericht aan de voorzitter van het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap, mits een opzegtermijn van zes maanden in acht te nemen.
