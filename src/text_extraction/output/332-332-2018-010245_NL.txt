Paritair comité voor de Franstalige en Duitstalige sector voor maatschappelijk welzijn en gezondheidszorg

Collectieve arbeidsovereenkomst van 8 juni 2018 | Aanvullende bijdrage voor opleidings- en tewerkstellingsinitiatieven - bedrag, inningswijze en gebruik : HOOFDSTUK *. - Toepassingsgebied

Artikel 1. Deze collectieve arbeidsovereenkomst is van toepassing op de werkgevers en op de werknemers van de inrichtingen en diensten die op regelmatige wijze de kinderopvang van minder dan 12 jaar organiseren, zoals de crèches, de peutertuinen, de gemeentelijke kinderopvangdiensten, de kinderopvangtehuizen, de kinderbewaarplaatsen — de kinderbewaarplaatsen voor dringende en flexibele opvang, de diensten voor buitenschoolse opvang, de diensten voor erkende kinderopvang en de diensten voor geconventioneerde kinderopvang, de diensten voor thuisopvang van zieke kinderen, die ressorteren onder het paritair comité voor de Franstalige en Duitstalige sector voor maatschappelijk welzijn en gezondheidszorg.

Onder "werknemers" wordt verstaan: de mannelijke en vrouwelijke arbeiders en bedienden.

Art. 2 Deze collectieve arbeidsovereenkomst wordt gesloten met toepassing van:

- artikel 781 van de collectieve arbeidsovereenkomst van 27 november 2007 betreffende de oprichting van een Fonds voor bestaanszekerheid, genaamd «Fonds social pour le secteur des milieux d’accueild’enfants» en de vaststelling van de statuten;

- artikel 20 van de wet van 23 december 2005 betreffende het generatiepact

HOOFDSTUK II - Bepalingen

Art. 3. Deze collectieve arbeidsovereenkomst beoogt de invoering van een aanvullende bijdrage voor initiatieven met betrekking tot de opleidingen van de specialisten van de sectoren.

Art. 4. Voor 2019 en 2020 stemmen de kosten van deze initiatieven overeen met de opbrengst van een bijdrage van 0,05% voor elk kwartaal. Dit percentage wordt berekend op basis van het globaal loon van de werknemers, zoals bepaald door artikel 23 van de wet van 29 juni 1981 houdende de algemene beginselen van de sociale zekerheid voor werknemers (Belgisch Staatsblad van 2 juli 1981) en de uitvoeringsbesluiten van deze wet, tewerkgesteld door de werkgevers bedoeld in artikel 1 …

Voor 2018 zal een bijdrage van 0,10% worden geïnd voor het 4°° kwartaal.

HOOFDSTUK IL - Toepassingsmodaliteiten

Art. 5. De partijen komen overeen om de inning van de bijdrage bepaald in artikel 3, toe te vertrouwen aan de Rijksdienst voor Sociale Zekerheid en dit voor de rekening van het " Fonds social pour le secteur des milieux d'accueil d'enfants » opgericht door de collectieve arbeidsovereenkomst van 27 november 2007, gesloten in het paritair comité voor de Franstalige en Duitstalige sector van het maatschappelijk welzijn en de gezondheidszorg tot oprichting van een fonds voor bestaanszekerheid, genaamd “Fonds social pour le secteur des milieux d'accueil d'enfants" en tot vaststelling van de statuten ervan.

Art. 6. De opbrengst van deze bijdrage wordt besteed aan de bevordering van de tewerkstelling en aan opleidingsinitiatieven.

Art. 7. Deze collectieve arbeidsovereenkomst treedt in werking op 1 juli 2018 en houdt op van kracht te zijn op 31 december 2020.
