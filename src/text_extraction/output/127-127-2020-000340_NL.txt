Neerlegging-Dépôt: 16/01/2020 Regist.-Enregistr.: 17/07/2020 N°: 159521/C0/127

Paritair Comité voor Handel in Brandstoffen (nr. 127

Collectieve arbeidsovereenkomst van 14 januari 2020 Vaststelling van een financiële vergoeding voor nachtarbeid HOOFDSTUK IL. TOEPASSINGSGEBIED Artikel 1 Deze collectieve arbeidsovereenkomst is van toepassing op de werkgevers ressorterend onder het Paritair Comité voor Handel in Brandstoffen (nr. 127) alsook op hun werknemers.

Onder ‘werknemers” wordt verstaan: de arbeiders en arbeidsters, behorende tot het rijdend personeel dat hoofdzakelijk tankstations en/of depots bevooraadt.

HOOFDSTUK II. JURIDISCH KADER Artikel 2 Deze collectieve arbeidsovereenkomst wordt afgesloten in uitvoering van het Protocolakkoord van 16 juli 2019, ondertekend door de sociale partners in het Paritair Comité nr. 127, voor de jaren 2019-2020 (meer bepaald punt 8) en in navolging van (artikelen 13 en 14 van) de collectieve arbeidsovereenkomst nr. 46 van 23 maart 1990 betreffende de begeleidingsmaatregelen voor ploegenarbeid met nachtprestaties alsook voor andere vormen van arbeid met nachtprestaties zoals meermaals gewijzigd.

De sociale partners herinneren er aan dat de invoering van een arbeidsregeling met nachtprestaties dient te gebeuren volgens de wettelijke procedures. Nachtarbeid is gereglementeerd en omkaderd door hoofdzakelijk :

- De arbeidswet van 16 maart 1971 die voorziet in een algemeen kader voor nachtarbeid

- De cao nr 46, die op interprofessioneel niveau begeleidingsmaatregelen voorziet en voorwaarden bepaalt betreffende het arbeidscontract van onbepaalde duur, de vrijwilligheid, de terugkeer naar een ander werksysteem, het vervoer, de uurroosters en de equivalente rechten

- En andere maatregelen die onbetwistbaar moeten toegepast worden in geval van nachtarbeid, zoals deze voorzien in artikel 20, punt 2 van de wet van 3 juli 1978 betreffende de arbeidsovereenkomsten (de verplichting om veilige arbeidsomstandigheden te organiseren), in artikel 42 e.v. van de arbeidswet (profylactisch verlof), in artikel S4ter, eerste alinea (bescherming van de alleen werkende arbeiders) en artikels 124 e‚v. (medische onderzoeken) van het Algemeen Reglement voor Arbeidsbescherming,…

HOOFDSTUK UI. BEGINSELEN Artikel 3 De werknemers tewerkgesteld bij ondernemingen ressorterend onder het Paritair Comité voor Handel

in Brandstoffen (nr. 127) die nachtprestaties presteren, hebben recht op een financiële vergoeding zoals omschreven in artikel 4 van deze collectieve arbeidsovereenkomst.

Onder ‘nachtprestaties’ wordt verstaan (zoals beschreven in artikelen 1 van de collectieve arbeidsovereenkomst nr. 46 en 49): de prestaties verricht tussen 20 en 6 uur, met uitsluiting van:

- de werknemers die uitsluitend prestaties verrichten tussen 6 uur en 24 uur;

- de werknemers die gewoonlijk beginnen te werken vanaf 5 uur.

Artikel 4 Het bedrag van de financiële vergoeding zal niet minder zijn dat hetgeen voorzien wordt in collectieve arbeidsovereenkomst nr. 49 van 21 mei 1991 betreffende de waarborg van een financiële vergoeding ten gunste van de werknemers die zijn tewerkgesteld in het kader van ploegenarbeid met nachtprestaties of andere vormen van arbeid met nachtprestaties. Het bedrag wordt, net zoals het bedrag voorzien in de collectieve arbeidsovereenkomst nr. 49, gekoppeld aan het indexcijfer van de consumptieprijzen.

Het bedrag en de indexatie van de vergoeding kan afwijken van hetgeen voorzien wordt in de collectieve arbeidsovereenkomst nr. 49, zij het enkel in het voordeel van de werknemers.

HOOFDSTUK IV. INWERKINGTREDING, DUUR EN OPZEGGING

Artikel 5 Deze collectieve arbeidsovereenkomst treedt in werking op 1 januari 2020 en geldt voor onbepaalde duur.

Elk van de ondertekenende partijen kan deze collectieve arbeidsovereenkomst opzeggen mits naleving van een opzeggingstermijn van drie maanden. De opzegging gebeurt met een ter post aangetekende brief gericht aan de voorzitter van het Paritair Comité voor Handel in Brandstoffen (nr. 127) en heeft uitwerking de dag volgend op de datum van verzending.
