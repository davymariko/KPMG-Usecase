Paritair Subcomité voor de beschutte werkplaatsen gesubsidieerd door de Franse Gemeenschapscommissie (PSC 327.02)

Collectieve arbeidsovereenkomst van 21 januari 2020

Vervanging van de collectieve arbeidsovereenkomst van 18 april 2016 betreffende de vaststelling van de bijdrage tot spijziging van het fonds voor bestaanszekerheid genaamd “Fonds voor bestaanszekerheid voor de beschutte werkplaatsen gesubsidieerd door de Franse Gemeenschapscommissie" en verdeling van de middelen van het fonds.

Artikel 1. Deze collectieve arbeidsovereenkomst is van toepassing op de werkgevers van de beschutte werkplaatsen die ressorteren onder het paritair subcomité voor de beschutte werkplaatsen gesubsidieerd door de Franse Gemeenschapscommissie en op de werknemers die zij tewerkstellen.

Art. 2. Deze collectieve arbeidsovereenkomst legt de bijdrage vast tot spijziging van het fonds voor bestaanszekerheid genaamd “Fonds voor bestaanszekerheid voor de beschutte werkplaatsen gesubsidieerd door de Franse Gemeenschapscommissie" en verdeling van de middelen van het fonds, conform de collectieve arbeidsovereenkomst betreffende de oprichting van een fonds voor bestaanszekerheid genaamd “Fonds voor bestaanszekerheid voor de beschutte werkplaatsen gesubsidieerd door de Franse Gemeernschapscommissie" van 21 januari 2020.

Art. 3. In uitvoering van artikel 6 punt 1 van de collectieve arbeidsovereenkomst van 21 januari 2020 betreffende de oprichting van een fonds voor bestaanszekerheid genaamd “Fonds voor bestaanszekerheid voor de beschutte werkplaatsen gesubsidieerd door de Franse Gemeenschapscommissie", heft de Rijksdienst voor Sociale Zekerheid de volgende percentages van de bijdragen die trimestrieel worden gestort door de beschutte werkplaatsen die zijn erkend door de Franse Gemeenschapscommissie tot spijziging van het fonds:

- Tot 30 juni 2020: 0,95 %; - Vanaf 1 juli 2020 voor onbepaalde duur: 0,18 %.

Art. 4. De middelen van het fonds zijn als volgt samengesteld:

- Percentages die zijn bepaald in artikel 3 en die worden geheven door de Rijksdienst voor Sociale Zekerheid -tot spijziging van het fonds- op de bijdragen die trimestrieel worden gestort door de beschutte werkplaatsen die zijn erkend door de Franse Gemeenschapscommissie:

- _ Dotaties van de SPFB (conform hoofdstuk 5 van het besluit 2018/2292 van het College van de Franse Gemeenschapscommissie betreffende de beschutte werkplaatsen van 28 november

2019); - De eventuele opbrengst van interesten die voortvloeien uit deze gekapitaliseerde middelen.

De toewijzing van de middelen van het fonds zal nauwkeurig worden bepaald door een collectieve arbeidsovereenkomst, uiterlijk op 30 juni 2020.

Art. 5. Deze collectieve arbeidsovereenkomst vervangt de collectieve arbeidsovereenkomst van 18 april 2016 betreffende de vaststelling van de bijdrage tot spijziging van het fonds voor bestaanszekerheid genaamd "Fonds voor bestaanszekerheid voor de beschutte werkplaatsen gesubsidieerd door de Franse Gemeenschapscommissie" en verdeling van de middelen van het fonds (registratienummer 135.002) die algemeen verbindend is verklaard door het koninklijk besluit van 30 augustus 2017 dat is bekendgemaakt in het Belgisch Staatsblad van 27 september 2017.

Deze collectieve arbeidsovereenkomst heeft uitwerking met ingang van 1 januari 2020 en wordt gesloten voor onbepaalde duur.

Zij kan door elk van de partijen worden opgezegd vóór 30 juni van elk jaar met ingang van 1 januari van het volgende jaar. De opzegging wordt betekend bij aangetekend schrijven, gericht aan de Voorzitter van het Paritair Subcomité.
