Paritair Comité voor de bedienden van de non-ferro metalen

Collectieve arbeidsovereenkomst van 3 september 2019

Gewaarborgde minimumwedde

Artikel 1. Deze collectieve arbeidsovereenkomst is van toepassing op de ondernemingen die afhangen van het Paritair Comité voor de bedienden van de non-ferro metalen en op de bedienden die zij tewerkstellen.

Art. 2. Vanaf 1 mei 2019 wordt aan alle meerderjarige of daarmee gelijkgestelde bedienden die normale voltijdse prestaties leveren een bruto maandwedde verzekerd van 1.837,88 EUR. Voor de bedienden die het arbeidsstelsel van de werklieden volgen, kunnen de productiepremies begrepen zijn in het gewaarborgd minimumloon en dit voor de prestaties voorzien in het arbeidsreglement.

Dit bedrag is gekoppeld aan het viermaandelijks gemiddelde van de gezondheidsindex

van april 2019 (106,65 basis 2013 = 100) en wordt aangepast volgens de bepalingen van de collectieve arbeidsovereenkomst van 17 juli 1997, gesloten in het Paritair Comité voor de bedienden van de nonferro metalen, betreffende de koppeling van de wedden aan het prijsindexcijfer bij consumptie.

Dit bedrag mag niet leiden tot een algemene verschuiving noch van de ondernemingsbarema's, noch van de werkelijke wedden die dit bedrag reeds bereiken.

Art. 3. Deze collectieve arbeidsovereenkomst treedt in werking op 1 mei 2019 en is gesloten voor onbepaalde duur.

Zij kan door elk van de ondertekenende organisaties worden opgezegd met een opzeg van drie maanden. De opzeg wordt betekend bij een ter post aangetekende brief, gericht aan de voorzitter van het paritair comité en aan elk van de ondertekenende organisaties.

Deze collectieve arbeidsovereenkomst vervangt deze van 3 juli 2017 gesloten in het Paritair Comité voor de bedienden van de non-ferro metalen betreffende de gewaarborgde minimumwedde (registratienummer 140.751/CO/224).
