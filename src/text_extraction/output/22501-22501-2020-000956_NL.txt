Neerlegging-Dépôt: 30/01/2020

Regist.-Enregistr.: 05/03/2020 N°: 157495/CO/225.01

Paritair subcomité voor de bedienden van de inrichtingen van het gesubsidieerd vrij onderwijs van de Vlaamse gemeenschap (PSC 225.01)

Collectieve arbeidsovereenkomst van 15 januari 2020 betreffende de aanvullende eindejaarspremie voor zonale busbegeleiders

Hoofdstuk 1 - Toepassingsgebied

Artikel 1 Deze collectieve arbeidsovereenkomst is van toepassing op de werkgevers en bedienden die vallen

onder het toepassingsgebied van het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap.

Deze overeenkomst is uitsluitend van toepassing op de zonale busbegeleiders.

Hoofdstuk Il - Aanvullende eindejaarspremie

Artikel 2 In uitvoering van onderwijscao X afgesloten op 13 december 2013 wordt een aanvullende eindejaarspremie

voorzien voor zowel het contractueel als het gesubsidieerd personeel. Voor de zonale busbegeleiders wordt

een bedrag van 232,86 EUR per voltijds equivalent voorzien.

Artikel 3 De aanvullende eindejaarspremie wordt in december uitbetaald met de gewone eindejaarspremie.

De bruto aanvullende eindejaarspremie wordt als volgt berekend:

Aanvullende premie = (232.86 x TWV1 x A/10) + (232.86 x TWV2 x B/10)

Waarbij: -TWV1 = wekelijks arbeidsvolume van de overeenkomst op 1 februari / 38 - A = het aantal maanden in dienst in de periode van januari tot juni - TWV2 = wekelijks arbeidsvolume van de overeenkomst op 1 oktober / 38 -B= het aantal maanden in dienst in de periode van september tot december

Indien de werknemer uit dienst is gegaan voor deze data, geldt het tewerkstellingsvolume op het moment van uitdiensttreding. Indien de werknemer in dienst kwam na deze data, geldt het arbeidsvolume op het moment

van indiensttreding.

Hoofdstuk [Il - Financiering

Artikel 4 Voor de scholen wordt dit bedrag toegevoegd aan de subsidie voor de zonale busbegeleiding zoals opgenomen

in artikel 2 en 3 van het Besluit van de Vlaamse Regering van 29 mei 2009.

Hoofdstuk IV - Slotbepalingen

Artikel 5 Deze collectieve arbeidsovereenkomst treedt in werking op datum van ondertekening en wordt gesloten voor onbepaalde tijd. Ze is een verderzetting van de collectieve arbeidsovereenkomst van 18 september 2014, afgesloten in paritair comité 225.00 met als registratienummer 124312/CO/225.

Artikel 6 Elk van de partijen kan deze collectieve arbeidsovereenkomst opzeggen mits een opzeggingstermijn te respecteren van zes maanden. Deze opzegging wordt bij een ter post aangetekende brief gericht aan de voorzitter van het paritair subcomité voor de bedienden van de inrichtingen van het gesubsidieerd vrij

onderwijs van de Vlaamse Gemeenschap.
