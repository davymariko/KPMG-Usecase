Paritair Subcomité voor het bedrijf der marmergroeven en -Zagerijen op het gehele grondgebied van het Rijk

Collectieve arbeidsovereenkomst van 19 december 2018

Tegemoetkoming in de kosten eigen aan de werkgever.

HOOFDSTUK 1. Toepassingsgebied

Artikel 1, Deze collectieve arbeidsovereenkomst is van toepassing op de werkgevers en de werklieden en werksters van de ondernemingen die onder het Paritair Subcomité voor het bedrijf der marmergroeven en -zagerijen op het gehele grondgebied van het Rijk ressorteren.

HOOFDSTUK II Principe

Art. 2. De werkgever moet kosteloos werkkledij ter beschikking stellen van zijn werknemers vanaf het begin van hun werkzaamheden en hij blijft eigenaar van die werkkledij.

De werkgever zorgt of laat op zijn kosten zorgen voor de reiniging van de werkkledij, voor de herstelling en het onderhoud in de normale staat van gebruik, alsook voor de hernieuwing ervan op gepaste tijden.

HOODSTUK III Bijkomend

Art. 3. Gezien de specifieke arbeidsomstandigheden, hoofdzakelijk veroorzaakt door stof, lawaai, veelvuldig gebruik van water, werken in vochtige ruimtes, niet verwarmde ruimtes of buiten etc wordt door de werkgevers een bijkomende vergoeding voorzien voor aankoop en onderhoud van persoonlijke werkkledij en dergelijk ondergoed en persoonlijke beschermingsmiddelen.

De werklieden en werksters bedoeld in artikel 1 ontvangen vanaf 01 januari 2019 een forfaitaire tussenkomst van de werkgever in de kosten van aankoop en onderhoud van deze kledij en be- schermingsmiddelen ten belope van 0.3260 EUR per gewerkte dag.

HOODSTUK IV Wetgeving

. Art, 4. De terugbetaling van kosten eigen aan de werkgever zijn in de huidige wetgeving vrij van sociale bijdragen, aftrekbaar voor de werkgever en niet belastbaar bij de werknemer. Indien de wetgeving of het standpunt van de administraties terzake wijzigt, wordt de CAO tussentijds opnieuw onderhandeld en eventueel aangepast.

HOOFDSTUK V. Duur van de overeenkomst

Art. 5. Deze collectieve arbeidsovereenkomst heeft uitwerking met ingang van 1 januari 2019 en houdt op te bestaan op 31 december 2020.
