Federale overheidsdienst Werkgelegenheid, Arbeid en Sociaal Overleg ALGEMENE DIRECTIE

COLLECTIEVE ARBEIDSBETREKKINGEN

Directie van de Griffie

ERRATUM

Paritair Subcomité voor de beschutte werkplaatsen gesubsidieerd door de Franse Gemeenschapscommissie

CAO nr. 155569/CO/327.02 van 21/10/2019

Verbetering van de Franstalige tekst :

-_ In artikelen 7, 8 en 10 (tweemaal) moet « régime de chômage avec complément d'entreprise du FSE » als volgt verbeterd worden : « régime de chômage avec complément du FSE »,

Beslissing van 03 -03- 2020

î | \_

| LA T

JBUMONT) generaal

Paritair Subcomité voor de beschutte werkplaatsen gesubsidieerd door de Franse Gemeenschapscommissie

Collectieve arbeidsovereenkomst van 21 oktober 2019

Collectieve arbeidsovereenkomst van 21 oktober 2019 tot invoering van een stelsel van werkloosheid met toeslag van het Fonds voor Bestaanszekerheid voor de beschutte werkplaatsen gesubsidieerd door de Franse Gemeenschapscommissie voor bepaalde,werknemers met een lange loopbaan.

Artikel 1. “puwko

Deze collectieve arbeidsovereenkomst is van toepassing op de werkgevers en op de werknemers die ressorteren onder het Paritair Subcomité voor de beschutte werkplaatsen gesubsidieerd door de Franse Gemeenschapscommissie.

Onder "werknemers" verstaat men: het mannelijk en vrouwelijk arbeiders- en bediendepersoneel.

Onder FBZ wordt verstaan: het Fonds voor Bestaanszekerheid voor de beschutte werkplaatsen erkend door de Franse Gemeenschapscommissie.

Artikel 2. Deze collectieve arbeidsovereenkomst wordt gesloten met toepassing van:

1° de collectieve arbeidsovereenkomst nr. 141 van de Nationale Arbeidsraad, gesloten op 23 april 2019, tot invoering, voor de periode van 1 januari 2021 tot 30 juni 2021, van een stelsel van bedrijfstoeslag voor bepaalde oudere ontslagen werknemers, met een lange beroepsloopbaan;

2° de collectieve arbeidsovereenkomst nr. 142 van de Nationale Arbeidsraad, gesloten op 23 april 2019, tot vaststelling op interprofessioneel niveau, voor 2021 en 2022, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen;

3° de collectieve arbeidsovereenkomst nr. 17 van de Nationale Arbeidsraad, gesloten op 19 december 1974, tot invoering van een stelsel van aanvullende vergoeding voor sommige oudere werknemers in geval van ontslag;

4° artikel 387 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag;

Artikel 3. Het stelsel van werkloosheid met toeslag van het FBZ bedoeld door deze overeenkomst is van toepassing op de werknemers die worden ontslagen tijdens de periode van 1 januari 2021 tot 30 juni 2021 die:

1° op het einde van hun arbeidsovereenkomst en in de loop van de periode van 1 januari 2021 tot 30 juni 2021, 59 jaar of ouder zijn;

2° en een beroepsverleden aantonen van 40 jaar als bezoldigd werknemer op het ogenblik van de beëindiging van de arbeidsovereenkomst, waarvan vijf jaar in de sector.

De werknemers die voldoen aan de voorwaarden bedoeld in de vorige leden en van wie de opzeggingstermijn afloopt na 30 juni 2021 behouden het recht op de bedrijfstoeslag.

De werknemers die voldoen aan alle toegangsvoorwaarden tot dit SWT en die worden ontslagen vóór 1 juli 2021 kunnen, als zij voldoen aan de voorwaarden vastgesteld in artikel 22, 83, lid 4 en 5 van het koninklijk besluit van 3 mei 2007, een vrijstelling vragen van de aangepaste beschikbaarheid bij hun inschrijving als werkzoekende en dit tot 31 december 2022 als zij, op het ogenblik van hun aanvraag, de leeftijd van 62 jaar hebben bereikt of als zij een beroepsverleden van 42 jaar aantonen.

Artikel 4. De aanvullende vergoeding van het FBZ toegekend aan de werkloze met toeslag bedoeld in artikel 3 van deze CAO 1s gelijk aan 65% van het verschil tussen het netto referentieloon en de werkloosheidsuitkering. Het is een brutobedrag, vóór wettelijke sociale en/of fiscale afhoudingen.

Artikel 5. De aanvullende vergoeding wordt maandelijks betaald aan de betrokken werklozen met toeslagen van het FBZ tot de aanvang van het wettelijk pensioen.

Zonder afbreuk te doen aan datgene wat bepaald is in de collectieve arbeidsovereenkomst nr. 17, inzonderheid de artikelen 4bis en 4quater, zal de aanvullende vergoeding niet meer worden betaald door het FBZ vanaf het ogenblik waarop de betrokken werkloze met toeslag van het FBZ zijn recht op werkloosheidsuitkeringen zal verloren hebben.

De werkloze met toeslag van het FBZ informeert het FBZ zo vlug mogelijk over alle elementen die een invloed kunnen hebben op de betaling van de aanvullende vergoeding. Worden met name bedoeld, het verlies van het recht op werkloosheidsuitkeringen of de hervatting van een beroepsactiviteit.

Artikel 6. Het bedrag van de aanvullende vergoeding van het FBZ is gekoppeld aan de evolutie van het indexcijfer van de consumptieprijzen volgens de modaliteiten die gelden voor de werkloosheidsvergoedingen, overeenkomstig de bepalingen van de wet van 2 augustus 1971 (Belgisch Staatsblad van 20 augustus 1971).

Bovendien wordt het bedrag van deze vergoeding jaarlijks op 1 januari herzien, op basis van de coëfficiënt die de Nationale Arbeidsraad bepaalt in functie van de evolutie van de lonen.

Artikel 7. Teneinde de lasten te verdelen van de stelsels van werkloosheid met toeslag van het FBZ die kunnen worden toegekend, hebben de sociale partners besloten om de verantwoordelijkheid om de dossiers van werkloosheidsstelsel met toeslag van het FBZ te onderzoeken in functie van de voorwaarden bepaald door de reglementering en om te zorgen voor de betaling van de aanvullende vergoeding over te laten aan het FBZ. De sociale gesprekspartners zullen deze doelstelling realiseren binnen het kader van het budget dat hen daartoe ter beschikking wordt gesteld door het FBZ. Zij verklaren dat de leden van de raad van bestuur van het Fonds voor Bestaanszekerheid vanuit die optiek zullen moeten handelen.

Artikel 8. De tenlasteneming van de toeslag van het FBZ wordt vastgelegd in een schriftelijke overeenkomst tussen het Fonds voor Bestaanszekerheid en de werkgever. Indien de werkgever ontslaat met het oog op het werkloosheidsstelsel met toeslag van het Fonds zonder het akkoord van het fonds, valt de toeslag van het FBZ te zijnen laste.

Artikel 9. De werkloze met toeslag van het FBZ zal worden vervangen volgens de wettelijke bepalingen.

Artikel 10. Het werkloosheidsstelsel met toeslag van het FBZ is facultatief. De werkgever verbindt er zich toe te gelegener tijd de werknemer te informeren over de mogelijkheid om te opteren voor een werkloosheidsstelsel met toeslag van het FBZ. In het bijzonder zal de werkgever de werknemer op de hoogte brengen van deze mogelijkheid vóór elke beslissing tot ontslag teneinde aan deze laatste elke vrijheid van keuze te laten.

Artikel 11. Het vertrek in werkloosheidsstelsel met toeslag van het FBZ onder de hierboven in het artikel 9 vermelde voorwaarden geeft voor de werknemer aanleiding tot het presteren van zijn opzeggingstermijn.

Art. 12. Deze collectieve arbeidsovereenkomst treedt in werking op 1 januari 2021 en houdt op van kracht te zijn op 31 december 2022.
