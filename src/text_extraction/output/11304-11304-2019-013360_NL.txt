COLLECTIEVE ARBEIDSOVEREENKOMST VAN 3 OKTOBER 2019 BETREFFENDE DE VORMING IN HET PARITAIR SUBCOMITE VOOR DE PANNENBAKKERIJEN

HOOFDSTUK I— TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers en arbeiders van de ondernemingen welke ressorteren onder het Paritair Subcomité voor de pannenbakkerijen.

De termen ‘arbeider’, ‘hij’, ‘zij’, … verwijzen naar arbeiders en arbeidsters.

Artikel 2 Onderhavige collectieve arbeidsovereenkomst wordt gesloten ter uitvoering van de wet van 5 maart 2017 betreffende werkbaar en wendbaar werk, Hoofdstuk 2, afdeling 1 “investeren in opleiding’.

HOOFDSTUK IT — INHOUD VAN DE VORMING

Artikel 3 Wanneer arbeiders in dienst komen van een in artikel l bedoelde onderneming, zal bijzondere aandacht worden besteed aan de veiligheid bij het onthaal van deze nieuwe arbeiders. Een basisopleiding in de veiligheidsaspecten dient plaats te hebben binnen de eerste week van de tewerkstelling. Deze veiligheidsopleiding staat in functie tot de taak en de opdracht van de arbeider. Vooreerst zal een veiligheidsinitiatie in de directe omgeving van de werkpost worden gegeven, vervolgens zal de veiligheidsproblematiek van de gehele onderneming aan bod komen en dit in overleg met de preventieadviseur en de leden van het CPBW (desgevallend de syndicale afvaardiging). Dit onthaal geldt ook in geval van arbeidsovereenkomsten voor een bepaalde tijd en contracten van uitzendarbeid.

Artikel 4 De permanente vorming wordt georganiseerd om de werkgelegenheid van de arbeiders binnen de onderneming zo maximaal mogelijk te garanderen en hun kansen op de arbeidsmarkt te verbeteren.

Artikel 5 Deze inspanningen hebben tevens tot doel de interne polyvalentiegraad te verhogen.

HOOFDSTUK [II — OBJECTIEVEN

Artikel 6 De objectieven die worden nagestreefd zijn:

- Een opleidingsinspanning van 4 dagen gemiddeld in de sector per jaar en per voltijds equivalent gedurende de periode 2019 — 2020.

- Een verhoging van het aantal opleidingsdagen met één dag vanaf het jaar 2022 zodat de opleidingsinspanning vanaf dat jaar 5 dagen gemiddeld in de sector per jaar en per voltijds equivalent bedraagt.

- Een streven naar een opleidingsaanbod van minimaal 1 “opleidingsdag” per arbeider tegen 2022, Met “opleidingsdag” wordt een gemiddelde werkdag voor een voltijdse arbeider met een vol jaar activiteit bedoeld (38u/5). De dag wordt geproratiseerd in functie van de tewerkstelling en het tewerkstellingsregime.

De verwezenlijking van de objectieven draagt bij aan de doelstelling van gemiddeld 5 opleidingsdagen per jaar per voltijds equivalent op interprofessioneel niveau.

Artikel 7 De praktische verwezenlijking van de objectieven wordt uitgewerkt op het vlak van de ondernemingen van de sector zoals ondermeer beschreven in de artikelen 3 tot 5.

De opleiding en vorming gegeven aan arbeiders tewerkgesteld met een arbeidsovereenkomst voor een bepaalde tijd of een contract van uitzendarbeid komt in aanmerking.

Gezien het specifieke karakter van de industriële activiteiten en het belang van de fases waarin nieuwe machines en installaties worden geplaatst of verbeterd, kan de jaarlijkse inspanning benaderd worden op basis van een 2-jaarlijkse gemiddelde

HOOFDSTUK VM — GELDIGHEID

Artikel 8 Deze CAO is gesloten voor een bepaalde duur. Ze treedt in werking op 01.01.2019 en houdt op van kracht te zijn op 31.12.2020.

Zij wordt neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij Koninklijk Besluit wordt gevraagd.
