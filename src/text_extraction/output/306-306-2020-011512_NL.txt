Neerlegging-Dépôt: 22/09/2020 Regist.-Enregistr.: 08/10/2020 : N°: 161305/CO/306 PARITAIR COMITÉ VOOR HET

VERZEKERINGSWEZEN (PC 306)

Collectieve arbeidsovereenkomst van 16 september 2020 die de cao 156427 van 2 december 2019 betreffende het stelsel van werkloosheid met bedrijfstoeslag (SWT) mits 40 jaar loopbaan vervangt

Toepassingsgebied

Artikel 1 Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het paritair comité voor het verzekeringswezen.

Toepassing van de cao nr. 135

Artikel 2 In uitvoering van de collectieve arbeidsovereenkomst nr. 135 van 23 april 2019, blijft de vereiste minimumleeftijd vanaf welke het stelsel van werkloosheid met bedrijfstoeslag kan toegekend worden aan sommige ontslagen werknemers behouden op 59 jaar voor de periode van 1 januari 2019 tot 31 december 2020, mits inachtneming van de bovenvermelde overeenkomst en de toepasselijke reglementaire bepalingen (waaronder het Koninklijk Besluit van 3 mei 2007).

Toepassing van de cao nr. 142

Artikel 3 In uitvoering van de collectieve arbeidsovereenkomst nr. 142 van 23 april 2019, blijft de vereiste minimumleeftijd vanaf welke het stelsel van werkloosheid met bedrijfstoeslag kan toegekend worden aan sommige ontslagen werknemers behouden op 59 jaar voor de periode van 1 januari 2021 tot 30 juni 2021, mits inachtneming van de bovenvermelde overeenkomst en de toepasselijke reglementaire bepalingen (waaronder het Koninklijk Besluit van 3 mei 2007).

Eindbepalingen

Artikel 4 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.

Geldigheidsduur

Artikel 5 Deze collectieve arbeidsovereenkomst vervangt de collectieve

arbeidsovereenkomst nr. 156427 van 2 december 2019, Ze treedt in werking op 1 januari 2019 en treedt buiten werking op 30 juni 2021.
