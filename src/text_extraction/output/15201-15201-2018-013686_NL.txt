Neerlegging-Dépôt: 20/12/2018 Regist.-Enregistr.: 22/01/2019 N°: 150213/C0/152.01

Paritair Subcomité voor de gesubsidieerde inrichtingen van het vrij onderwijs van de Vlaamse Gemeenschap (PSC 152.01)

Collectieve arbeidsovereenkomst van 11/12/2018 tot oprichting van het Fonds Tweede Pijler PSC 152.01 en tot vaststelling van zijn statuten.

TITEL I: Doelstelling en toepassingsgebied

Art.1. Deze collectieve arbeidsovereenkomst heeft als doel de oprichting en de statuten van het Fonds Tweede Pijler PSC 152.01 te regelen.

Art. 2. Deze collectieve arbeidsovereenkomst is van toepassing op de werkgevers en op de werknemers van de gesubsidieerde inrichtingen van het vrij onderwijs van de Vlaamse Gemeenschap welke ressorteren onder het Paritair Subcomité 152.01, met uitzondering van de hogescholen.

Onder “werknemers” worden verstaan de mannelijke en vrouwelijke arbeiders.

Art. 3. De partijen vragen de algemeen verbindend verklaring van deze collectieve arbeidsovereenkomst aan.

TITEL II: Statuten van het Fonds tweede Pijler Hoofdstuk I: Oprichting, benaming en maatschappelijke zetel.

Art. 4. Met ingang van 1 september 2018 wordt een Fonds voor Bestaanszekerheid opgericht, onder de benaming “Fonds tweede pijler PSC 152.01", hierna F2P PSC 152.01 genoemd.

Art. 5. Het F2P PSC 152.01 is opgericht in uitvoering van de wet van 7 januari 1958 betreffende de Fondsen voor Bestaanszekerheid en in uitvoering van de bepalingen van Hoofdstuk III van de wet op de aanvullende pensioenen van 28 april 2003, hierna WAP.

Art. 6. De maatschappelijke zetel van het F2P PSC 152.01 is gevestigd te 1040 Brussel, Guimardstraat 1. De zetel van F2P PSC 152.01 kan echter verplaatst worden naar iedere andere

plaats die bij een bij Koninklijk Besluit algemeen verbindend verklaarde collectieve arbeidsovereenkomst wordt vastgelegd.

Hoofdstuk II: Doel

Art. 7. Het F2P PSC 152.01 wordt belast met de taak van inrichter van het sociaal sectoraal pensioenplan zoals bepaald in de Wet van 28 april 2003 betreffende de aanvullende pensioen, hierna WAP genaamd.

Art. 8. De opdracht tot inrichting van het sectoraal sociaal pensioenplan omvat a. de invoering, wijziging of opheffing van een sociaal sectoraal pensioenplan; b. de organisatie van alle noodzakelijke mededelingen naar de pensioeninstelling, de werkgevers, de aangeslotenen, de begunstigden of hun rechthebbenden; c. de organisatie van de financiering; d. de uitvoering van elke verplichting opgelegd door de wetgeving en haar uitvoeringsbesluiten.

Hoofdstuk III : Voordelen

Art. 9. De pensioentoezegging vormen samen het sociaal sectoraal pensioenplan zoals in artikel 8 beoogd.

Art. 10. De pensioentoezegging maakt het voorwerp uit van een bij Koninklijk Besluit algemeen verbindend verklaarde collectieve arbeidsovereenkomst waarin de personen

ke id R

5 E

Ë É

É He À

Ë ER 4

E 5

' 5

worden vermeld die ervan kunnen genieten en waarin ook de aard en de toekennings- en uitbetalingswijze ervan worden vastgesteld.

Hoofdstuk IV. Financiering

Art. 11. De bijdragen voor de financiering van het sociaal sectoraal pensioenplan worden uitsluitend vastgelegd bij een bij Koninklijk Besluit algemeen verbindend verklaarde collectieve arbeidsovereenkomst.

Art. 12. Deze bijdragen worden geïnd en ingevorderd door de Rijksdienst voor Sociale Zekerheid, hierna RSZ genoemd.

Overeenkomstig artikel 7 van de wet van 7 januari 1958 betreffende de Fondsen voor Bestaanszekerheid, zijn de wijzen van berekening, van inning, van invordering van deze bijdragen en de eventuele verhogingen van de bijdragen en verwijlinteresten dezelfde als deze voor de sociale zekerheidsbijdragen.

Art. 13. De werkingskosten van het F2P PSG 152.01 worden jaarlijks vastgesteld door de Raad van Bestuur.

Art. 14. Het F2P PSC 152.01 verdeelt de bijdragen en stort deze door naar het financieringsfonds pensioen overeenkomstig de modaliteiten vastgelegd door de Raad van Bestuur.

Art. 15. De werkgever is verantwoordelijk voor de gevolgen die voortvloeien uit alle onnauwkeurige, onvolledige, onjuiste of laattijdige inlichtingen die aangegeven worden aan de RSZ en die via het F2P PSC 152.01 aan de pensioeninstelling worden overgemaakt.

Hoofdstuk V . Beheer

Art. 16. Het F2P PSC 152.01 wordt beheerd door een Raad van Bestuur, paritair samengesteld uit werkgevers- en werknemersvertegenwoordigers.

Deze raad bestaat uit drie effectieve en drie plaatsvervangende werkgeversafgevaardigden en drie effectieve en drie plaatsvervangende werknemersafgevaardigden.

De leden van de Raad van Bestuur worden aangeduid door het paritair comité onder de effectieve of plaatsvervangende leden van dit comité. Hun mandaat duurt 3 jaar en is stilzwijgend hernieuwbaar.

Hun mandaat eindigt wanneer zij ophouden lid te zijn van het paritair comité. In dat geval worden zij voor voleindiging van het mandaat vervangen door een lid van het paritair comité, behorend tot dezelfde groep als het lid wiens mandaat een einde nam.

Art. 17. Om de drie jaar duidt de Raad van Bestuur in haar midden een voorzitter en een ondervoorzitter aan. Deze zijn herkiesbaar. Wanneer de voorzitter verhinderd is, oefent de ondervoorzitter zijn functies uit.

Art. 18. De Raad van Bestuur vergadert op bijeenroeping van de voorzitter. De voorzitter is ertoe gehouden de raad minstens éénmaal per jaar bijeen te roepen, en telkens wanneer tenminste twee leden van de Raad van Bestuur erom verzoeken. De oproepingen vermelden de agenda.

De verslagen worden opgemaakt door de secretaris, aangeduid door de Raad van Bestuur, en ondertekend door degene die de vergadering heeft voorgezeten.

Uittreksels uit deze notulen worden ondertekend door de voorzitter of door twee bestuurders.

De beslissingen worden genomen volgens de hierna volgende bepalingen: e bij gewone meerderheid (de helft van de stemmen van de aanwezige leden + één) voor beslissingen betreffende de lopende zaken; e bij 2/3 meerderheid van de stemmen van de aanwezige leden voor beslissingen betreffende de statuten of de financiering van het fonds; e bij unanimiteit van de stemmen van de aanwezige leden voor beslissingen betreffende de ontbinding van het fonds, met respect van hetgeen in artikel 10 van de WAP wordt vermeld.

De stemming is slechts geldig wanneer ten tenminste vier leden aanwezig zijn waarvan de helft leden zijn die de werknemers vertegenwoordigen en de helft leden die de werkgevers vertegenwoordigen en op voorwaarde dat het ter stemming gebrachte punt duidelijk vermeld werd op de agenda van de bijeenkomst van de vergadering.

Art. 19. De Raad van Bestuur heeft tot opdracht het fonds te beheren en alle maatregelen te treffen welke nodig blijken voor zijn goede werking. Hij bezit de meest uitgebreide machten voor het beheer en het besturen van het fonds.

De Raad van Bestuur treedt in rechte op in naam van het Fonds bij monde van de voorzitter of van de bestuurder daartoe afgevaardigd.

De Raad van Bestuur kan zijn machten geheel of ten dele overdragen aan één of meerdere van zijn leden of zelfs aan derden.

Voor al de andere akten dan die waarvoor de raad bijzondere opdrachten werden gegeven, volstaat, opdat het Fonds geldig vertegenwoordigd is tegenover derden, de gezamenlijke handtekening van twee bestuurders, één van iedere groep, zonder dat deze bestuurders enige beraadslaging of machtiging moeten laten blijken.

De bestuurders zijn slechts verantwoordelijk voor de uitvoering van hun mandaat en zij gaan geen enkele persoonlijke verplichting aan ten gevolge van hun beheer, ten opzichte van de verbintenissen van het Fonds.

Hoofdstuk VI. Balans en rekeningen

Art. 20. Het dienstjaar neemt een aanvang op 1 januari en sluit op 31 december.

Art. 21. Elk jaar, op 31 december worden de balans en de rekeningen van het afgelopen dienstjaar afgesloten.

De jaarrekening moet duidelijk omschreven zijn en opgesteld worden in de structuur zoals bepaald in het K.B. van 15 januari 1999 betreffende de boekhouding en de jaarrekening met betrekking tot de Fondsen voor Bestaanszekerheid.

Hoofdstuk VII. Toezicht

Art. 22. De Raad van Bestuur, alsmede de bij toepassing van artikel 12 van de Wet van 7 januari 1958 betreffende de Fondsen voor Bestaanszekerheid door het paritair comité aangewezen revisor of accountant brengen jaarlijks ieder een schriftelijk verslag uit over het vervullen van hun opdracht tijdens het verlopen jaar.

De jaarrekening, samen met de hoger bedoelde schriftelijke jaarlijkse verslagen, dienen uiterlijk tijdens de maand juni overgemaakt te worden aan de Voorzitter van het Paritair Comité die ze voorlegt aan het Paritair Comité.

Hoofdstuk VIII. Ontbinding en vereffening

Art. 23. De ontbinding van het Fonds wordt uitgesproken door het Paritair Subcomité voor de gesubsidieerde inrichtingen van het vrij onderwijs van de Vlaamse Gemeenschap. Dit laatste beslist over de bestemming van de goederen en de waarden van het Fonds na aanzuivering van het passief en geeft aan deze goederen en waarden een bestemming welke in overeenstemming is met het doel waartoe het Fonds werd opgericht en in overeenstemming met de bepalingen hieromtrent in de WAP. Het paritair comité duidt de leden van de Raad van Bestuur aan als vereffenaars.

TITEL III: Slotbepalingen

Art. 24. Deze collectieve arbeidsovereenkomst treedt in werking op 1 januari 2019 en wordt gesloten voor onbepaalde duur.

Art. 25. Deze collectieve arbeidsovereenkomst kan opgezegd worden mits naleving van de volgende cumulatieve voorwaarden :

a) mits naleving van artikel 10 van de Wet op de Aanvullende Pensioenen van 28 april 2003, hierna WAP genoemd, hetgeen betekent dat de beslissing tot opheffing van het sociaal sectoraal pensioenplan enkel geldig is wanneer zij 80% van de stemmen van de , in het paritair orgaan benoemde, gewone of plaatsvervangende leden die werkgevers vertegenwoordigen en 80% van de stemmen van de in het paritair orgaan benoemde, gewone of plaatsvervangende leden die de werknemers vertegenwoordigen, heeft behaald

en

b) mits een opzeggingstermijn van zes maanden, betekend bij een ter post aangetekende brief gericht aan de Voorzitter van het Paritair Subcomité voor de gesubsidieerde inrichtingen van het vrij onderwijs van de Vlaamse Gemeenschap.

Art. 26. De opzegging van deze collectieve arbeidsovereenkomst heeft automatisch de ontbinding van het Fonds Tweede Pijler PSG 152.01 tot gevolg.
