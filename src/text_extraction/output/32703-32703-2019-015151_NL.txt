PARITAIR SUBCOMITE VOOR DE BESCHUTTE WERKPLAATSEN VAN HET WAALSE GEWEST EN VAN DE DUITSTALIGE GEMEENSCHAP PSC 327.03

Collectieve arbeidsovereenkomst van 28 november 2019 betreffende de verhoging van het bedrag van het vaste gedeelte van de eindejaarspremie waarin voorzien is door de collectieve arbeidsovereenkomst van 26 maart 2014 betreffende de eindejaarspremie in de beschutte werkplaatsen gevestigd in het Waalse Gewest (nr.122077/CO/327.03)

Gelet op het Tripartiete kaderakkoord voor de Waalse privé non-profitsector 2018-2020 van 2 mei 2019 en meer bepaald voor het PSC 327.03 betreffende de toekenning van een voordeel aan de werknemers; voordeel bepaald door de sociale partners, door deze collectieve arbeidsovereenkomst, in de vorm van een verhoging van het bedrag van het vaste gedeelte van de eindejaarspremie.

HOOFDSTUK 1: Toepassingsgebied Artikel 1 Deze collectieve arbeidsovereenkomst is uitsluitend van toepassing op de werkgevers en op de werknemers van de beschutte werkplaatsen (BW) gesubsidieerd door het Waalse Gewest, en die ressorteren onder het PSC327.03, met uitzondering van de beschutte werkplaatsen gevestigd in de Duitstalige Gemeenschap.

Onder werknemers wordt verstaan: het mannelijk en vrouwelijk werklieden- en bediendenpersoneel.

Hoofdstuk 2: verhoging van het bedrag van het vaste gedeelte van de eindejaarspremie

Artikel 2 Als aanvulling op de collectieve arbeidsovereenkomst van 26 maart 2014 betreffende de eindejaarspremie in de beschutte werkplaatsen gevestigd in het Waalse Gewest (nr. 122077/CO/327.03, geregistreerd op 7 juli 2014, BS 6 februari 2015), vanaf 1 januari 2019, volgens de bepalingen waarin voorzien is door het Tripartiete kaderakkoord voor de Waalse privé non-profitsector 2018 - 2020 van 2 mei 2019, wordt het bedrag van het vaste gedeelte van de eindejaarspremie verhoogd met een jaarlijks geïndexeerd forfaitair bedrag van 50€ bruto.

Dit bedrag zal jaarlijks kunnen worden herzien volgens de beschikbare budgettaire middelen in het kader van de non-profitakkoorden (in het kader van de enveloppe 3).

In 2019 bestaat het vaste gedeelte van de eindejaarspremie dus uit een totaal bedrag van 156,32 € bruto/VTE (106,32 € bruto waarin voorzien is door de collectieve arbeidsovereenkomst van 26 maart 2014 en 50 € bruto waarin voorzien is door deze collectieve arbeidsovereenkomst).

Artikel 3. Deze aanvullende premie van BO € bruto wordt toegekend volgens dezelfde modaliteiten als die waarin voorzien is door de collectieve arbeidsovereenkomst van 26 maart 2014, voor het vaste gedeelte van de eindejaarspremie.

Artikel 4 Deze aanvullende premie is ten laste van het Fonds voor bestaande zekerheid (FBZ) “ETAW".

Het FBZ “ETAW" betaalt aan de BW het bedrag terug van deze aanvullende premie, en dit met inbegrip van alle lasten.

De bevoegde beheersorganen van het FBZ “ETAW" bepalen de terugbetalingsprocedure van deze aanvullende premie aan de BW.

Hoofdstuk 3: Slotbepalingen Artikel 5 Deze collectieve arbeidsovereenkomst gaat in op 1 januari 2019 en is gesloten voor een onbepaalde duur. Ze kan door elke ondertekenende partij worden opgezegd met een opzeggingstermijn van 6 maanden die met een ter post aangetekend schrijven wordt gericht aan de Voorzitter van het Paritair Subcomité voor de beschutte werkplaatsen van het Waalse Gewest en van de Duitstalige

Gemeenschap
