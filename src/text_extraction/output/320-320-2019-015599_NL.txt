Paritair Comité voor de begrafenisondernemingen

Collectieve arbeidsovereenkomst van 13 november 2019

Maatregelen ten voordele van de werkgelegenheid en de vorming van de risicogroepen

HOOFDSTUK |. Toepassingsgebied

Artikel 1. Deze collectieve arbeidsovereenkomst is toepasselijk op de werkgevers en werknemers van de ondernemingen die ressorteren onder het Paritair Comité voor de begrafenisondernemingen.

Voor de toepassing van deze collectieve arbeidsovereenkomst wordt onder “werknemers” verstaan : de mannelijke en de vrouwelijke bedienden, de arbeiders en arbeidsters.

HOOFDSTUK Il. Principe

Art. 2. Deze collectieve arbeidsovereenkomst wordt gesloten in uitvoering van de wet van 27 december 2006 houdende diverse bepalingen, inzonderheid titel Xl, hoofdstuk VIIL, afdeling 1, artikel 190, 8 2, 2de lid.

Art. 3. De in artikel 1 bedoelde werkgevers verbinden zich ertoe om maatregelen te nemen ten voordele van werkgelegenheid en de vorming en opleiding van de werknemers uit de sector, die behoren tot de risicogroepen of op wie een begeleidingsplan van toepassing is, en dit ten belope van 0,10 pct. berekend op grond van het volledige loon van de werknemers uit de betrokken sector, zoals bedoeld in artikel 23 van de wet van 29 juni 1981 houdende de algemene beginselen van de sociale zekerheid voor werknemers en de uitvoeringsbesluiten van deze wet.

Art. 4. Als risicogroepen worden voor de toepassing van deze collectieve arbeidsovereenkomst bepaald :

- langdurig werklozen :

Onder “langdurig werkloze“ wordt verstaan : de werkzoekende die, gedurende de 12 maanden die aan zijn indienstneming voorafgaan, zonder onderbreking genoten heeft van werkloosheidsof wachtuitkeringen voor alle dagen van de week;

- laaggeschoolde werklozen : Onder “laaggeschoolde werkloze” wordt verstaan : de werkzoekende, ouder dan 18 jaar die geen houder is van een getuigschrift van het hoger secundair onderwijs;

- laaggeschoolde werknemers : Onder “laaggeschoolde werknemers" wordt verstaan : de werknemers, ouder dan 18 jaar, die geen bouder is van een getuigschrift van het hoger secundair onderwijs;

- gehandicapten : Onder “gehandicapte” wordt verstaan : de werkzoekende mindervalide die, op het ogenblik van zijn indienstneming, bij het Rijksfonds voor Sociale Reclassering van de mindervaliden of bij één van haar rechtsopvolgers ingeschreven is;

- deeltijds leerplichtigen :

Onder “deeltijds leerplichtige” wordt verstaan : de werkzoekende van minder dan 18 jaar die onderworpen is aan de deeltijdse leerplicht en die het secundair onderwijs met volledig leerplan niet meer volgt;

- herintreders, jongeren, 45 plussers, allochtonen :

Onder “herintreder” wordt verstaan : de werkzoekende die tegelijkertijd de volgende voorwaarden vervult :

1) hij mag geen werkloosheidsuitkeringen of loopbaanonderbrekingsuitkeringen genoten hebben gedurende de periode van 3 jaar die zijn indienstneming voorafgaat;

2) hij mag geen beroepsactiviteit verricht hebben gedurende de periode van 3 jaar die zijn indienstneming voorafgaat;

3) vóór de periode van 3 jaar voorzien in 1) en 2), moet hij zijn beroepsactiviteit onderbroken hebben, of nooit een beroepsactiviteit begonnen zijn;

- bestaansminimumtrekkers :

Onder "bestaansminimumtrekker" wordt verstaan : de werkzoekende die op het ogenblik van zijn indienstneming sinds minstens 6 maanden zonder onderbreking het bestaansminimum ontvangt.

Art. 5. In toepassing van het koninklijk besluit var 19 februari 2013 tot uitvoering van artikel 189, Ade lid van de wet 27 december 2006 houdende diverse bepalingen (Il), wordt onder “risicogroepen met betrekking tot het voorbehouden van 0,05 pct. van de loonmassa” verstaan : de risicogroepen bepaald in artikel 1 van hogervermeld koninklijk besluit en wordt onder “risicogroepen met betrekking tot het voorbehouden van de helft daarvan, of 0,025 pct van de loonmassa" verstaan : de risicogroepen bedoeld ín artikel 2 van hogervermeld koninklijk besluit.

HOOFDSTUK III. Toepassingsmodaliteiten

Art. 6. De onder artikel 3 van deze collectieve arbeidsovereenkomst vernoemde bijdragen worden geïnd en ingevorderd door de Rijksdiens voor Sociale Zekerheid, die ze op haar beurt overmaakt aan het “Waarborg- en Sociaal Fonds voor de begrafenisondernemingen”, opgericht bij collectieve arbeidsovereenkomst van 6 juli 2006.

De raad van beheer van het "Waarborg- en Sociaal Fonds voor de begrafenisondernemingen” bepaalt de praktische toepassingsmodaliteiten.

Art. 7. Partijen komen overeen om jaarlijks een evaluatieverslag en een financieel overzicht van de uitvoering van deze collectieve arbeidsovereenkomst neer te leggen op de Griffie van de Algemene Directie Collectieve Arbeidsbetrekkingen van het Federale Overheidsdienst Werkgelegenheid, Arbeid en Sociaal Overleg tegen uiterlijk 1 juli van het jaar volgend op het jaar waarop de collectieve arbeidsovereenkomst betrekking heeft.

HOOFDSTUK IV. Geldigheidsduur

Art. 8. Deze collectieve arbeidsovereenkomst heeft uitwerking met ingang van 1 januari 2019 en wordt gesloten voor onbepaalde duur.

Art. 9 Zij kan worden opgezegd door een van de contracterende partijen mits een opzeggingstermijn van drie maanden, betekend bij een ter post aangetekende brief, gericht aan de voorzitter van het Paritair Comité voor de Begrafenisondernemingen.
