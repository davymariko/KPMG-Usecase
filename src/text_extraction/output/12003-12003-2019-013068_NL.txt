Neerlegging-Dépôt: 11/10/2019 Regist.-Enregistr.: 31/10/2019 N°: 154961/C0/120.03

PARITAIR SUBCOMITE VOOR HET VERVAARDIGEN VAN EN DE HANDEL IN ZAKKEN IN JUTE OF IN VERVANGINGSMATERIALEN

COLLECTIEVE ARBEIDSOVEREENKOMST VAN 9 OKTOBER 2019 BETREFFENDE VORMINGSINITIATIEVEN VOOR RISICOGROEPEN

Gelet op titel XIII, hoofdstuk VIIl, afdeling 1 van de wet houdende diverse bepalingen van 27 december 2006 en het KB van 26 september 2013;

Gelet op artikel 30 van de Wet op het Generatiepact van 23 december 2005 en het KB van 11 oktober 2007;

Gelet op het KB van 19 februari 2013 tot uitvoering van artikel 189, vierde lid, van de wet van 27 december 2006 houdende diverse bepalingen (I);

Gelet op titel Ill, hoofdstuk 1 van de wet tot verbetering van de werkgelegenheid van 23 april 2015;

Gelet op de algemene nationale collectieve arbeidsovereenkomst van 14 oktober 2013 tot verlenging van de algemene nationale collectieve arbeidsovereenkomst van 01 september 2011;

Gelet op de algemene nationale collectieve arbeidsovereenkomst van 23 november 2015 tot verlenging van de algemene nationale collectieve arbeidsovereenkomst van 14 oktober 2013;

Gelet op de algemene nationale collectieve arbeidsovereenkomst van 12 december 2017 tot verlenging van de algemene nationale collectieve arbeidsovereenkomst van 23 november 2015;

Gelet op de algemene nationale collectieve arbeidsovereenkomst van 9 oktober 2019 tot verlenging van de algemene nationale collectieve arbeidsovereenkomst van 12 december 2017:

WORDT TUSSEN

Algemeen Christelijk Vakverbond ACV Algemene Centrale ABVV

Algemene Centrale der Liberale Vakbonden van België enerzijds

EN

De werkgevers van de ondernemingen die onder het Paritair Subcomité voor het vervaardigen van en de handel in zakken in jute of in vervangingsmaterialen ressorteren anderzijds,

HET VOLGENDE OVEREENGEKOMEN :

HOOFDSTUK |. - Toepassingsgebied Artikel 1 Deze collectieve arbeidsovereenkomst is van toepassing op de werkgevers en op de arbeiders en arbeidsters van de ondernemingen, hierna “werknemers” genaamd, die onder het Paritair Subcomité voor het vervaardigen van en de handel in zakken in jute of in vervangingsmaterialen ressorteren.

HOOFDSTUK Il. - Draagwijdte van de overeenkomst

Artikel 2 Deze collectieve arbeidsovereenkomst wordt gesloten voor de jaren 2019 en 2020 in uitvoering van hoofdstuk IX Opleiding en vorming, kwaliteit van de arbeid - van de algemene nationale collectieve arbeidsovereenkomst van 9 oktober 2019 tot verlenging van de algemene nationale collectieve arbeidsovereenkomst van 12 december 2017 voor het vervaardigen van en de handel in zakken in jute of in vervangingsmaterialen in toepassing van titel XIII,

hoofdstuk VIII, afdeling 1 van de wet houdende diverse bepalingen van 27 december 2006 en in toepassing van artikel 30 van de wet op het Generatiepact van 23 december 2005.

Artikel 3 In toepassing van artikel 8 van de collectieve arbeidsovereenkomst van 12 april 2002, gesloten in het Paritair Subcomité voor het vervaardigen van en de handel in zakken in jute of in vervangingsmaterialen, tot oprichting van een fonds voor bestaanszekerheid en vaststelling van zijn statuten, algemeen verbindend verklaard bij koninklijk besluit van 28 augustus 2002, bekendgemaakt in het Belgisch Staatsblad van 9 oktober 2002, kunnen de werkgevers die in de loop van 2019 en/of 2020 initiatieven nemen of genomen hebben tot opleiding en vorming van werklieden, genieten van een forfaitaire tegemoetkoming ten laste van het "Fonds voor bestaanszekerheid voor het vervaardigen van en de handel in zakken in jute of in vervangingsmaterialen".

Artikel 4 Bij voorrang dienen deze opleidings- en vormingsinitiatieven toe te komen aan de vervangers van zij die in het stelsel werkloosheid met bedrijfstoeslag zijn getreden. Indien er geen vervangers zijn, worden deze middelen bij voorrang voor nieuwe aanwervingen besteed.

Artikel 5 Deze forfaitaire tegemoetkoming wordt enkel verleend na voorafgaandelijke schriftelijke aanvraag gericht aan de raad van bestuur van voormeld fonds, p/a Krommewege 52, te 9990 Maldegem.

Artikel 6 Het bedrag van de forfaitaire tegemoetkoming wordt door de raad van bestuur van voormeld fonds vastgelegd naar gelang van de jaarlijkse budgettaire besteding.

Artikel 7 Het totaal van de jaarlijkse besteding zal in 2019 en in 2020 in elk geval 0,20 pct. op de bruto loonmassa bedragen. Artikel 8 Bij werkloosheid met bedrijfstoeslag zal het vervangingsengagement bij voorrang ingevuld met personen, behorend tot risicogroepen.

Voor de toepassing van deze collectieve arbeidsovereenkomst verstaan de partijen onder risicogroepen:

de werknemers uit de sector voor het vervaardigen van en de handel in zakken in jute of in vervangingsmaterialen die zonder bij- of omscholing het risico lopen langdurig werkloos te worden;

de werknemers die door herstructurering of sluiting van hun onderneming hun werk verliezen en die zonder bij- of omscholing het risico lopen langdurig werkloos te worden;

de werknemers die gedurende een lange periode getroffen zijn door tijdelijke werkloosheid;

de werkzoekenden.

Artikel 9 Tenminste 0,05 pct. van de loonmassa dient te worden voorbehouden aan één of meerdere van volgende risicogroepen: 1. de werknemers van minstens 50 jaar oud die in de sector werken; 2. de werknemers van minstens 40 jaar oud die in de sector werken en bedreigd zijn met ontslag:

a) hetzij doordat hun arbeidsovereenkomst werd opgezegd en de opzeggingstermijn loopt;

b) hetzij doordat zij tewerkgesteld zijn in een onderneming die erkend is als onderneming in moeilijkheden

of in herstructurering;

c) hetzij doordat zij tewerkgesteld zijn in een onderneming waar een collectief ontslag werd aangekondigd;

3. de niet-werkenden en de personen die sinds minder dan een jaar werken en niet-werkend waren op het ogen blik van hun indiensttreding. Onder “niet-werkenden” wordt verstaan:

a) de langdurig werkzoekenden, zijnde de personen in het bezit zijn van een werkkaart, bedoeld in artikel 13 van het koninklijk besluit van 19 december 2001 tot bevordering van de tewerkstelling van langdurig werkzoekenden;

b) de uitkeringsgerechtigde werklozen;

c) de werkzoekenden die laaggeschoold of erg-laaggeschoold zijn in de zin van artikel 24 van de wet van 24 december 1999 ter bevordering van de tewerkstelling;

d) de herintreders, zijnde de personen die zich na een onderbreking van minstens één jaar terug op de arbeidsmarkt begeven;

e) de personen die gerechtigd zijn op maatschappelijke integratie in toepassing van de wet van 26 mei 2002 betreffende het recht op maatschappelijke integratie en personen die gerechtigd zijn op maatschappelijke hulp in toepassing van de organieke wet van 8 juli 1976 betreffende de openbare centra voor maatschappelijk welzijn;

f) de werknemers die in het bezit zijn van een verminderingskaart herstructureringen in de zin van het koninklijk besluit van 9 maart 2006 betreffende het activerend beleid bij herstructureringen;

g) de werkzoekenden die niet de nationaliteit van een lidstaat van de Europese Unie bezitten, of van wie minstens één van de ouders deze nationaliteit niet bezit of niet bezat bij overlijden, of van wie minstens twee van de grootouders deze nationaliteit niet bezitten of niet bezaten bij overlijden;

4, De personen met een verminderde arbeidsgeschiktheid, namelijk :

-___de personen die voldoen aan de voorwaarden om ingeschreven te worden in een regionaal agentschap voor personen met een handicap;

-__de personen met een definitieve arbeidsongeschiktheid van minstens 33 pct;

- de personen die voldoen aan de medische voorwaarden om recht te hebben op een inkomensvervangende of een integratie-tegemoetkoming ingevolge de wet van 27 februari 1987 op de tegemoetkomingen aan personen met een handicap;

-___de personen die als doelgroepwerknemer tewerkgesteld zijn of waren bij een werkgever die valt onder het toepassingsgebied van het Paritair Comité voor de beschutte en de sociale werkplaatsen;

- de gehandicapte die het recht op verhoogde kinderbijslag opent op basis van een lichamelijke of geestelijke ongeschiktheid van minstens 66 pct.;

-__de personen die in het bezit zijn van een attest afgeleverd door de Algemene Directie Personen met een Handicap van de Federale Overheidsdienst Sociale Zekerheid voor het verstrekken van sociale en fiscale voordelen;

- de persoon met een invaliditeitsuitkering of een uitkering voor arbeidsongevallen of beroepsziekten in het kader van programma's tot werkhervatting;

5. de jongeren die nog geen 26 jaar oud zijn en opgeleid worden, hetzij in een stelsel van alternerend leren, hetzij in het kader van een individuele beroepsopleiding in een onderneming, bedoeld in artikel 27, 6° van het ko ninklijk besluit van 25 november 1991 houdende de werkloosheidsreglementering, hetzij in het kader van een instap-stage, bedoeld in artikel 36quater van hetzelfde koninklijk besluit van 25 november 1991.

Artikel 10 Van de in artikel 9 bedoelde inspanningen moet minstens de helft besteed worden aan initiatieven ten voordele van één of meerdere van de volgende groepen:

a) de in artikel 9, 5° bedoelde jongeren; b) de in artikel 9, 3° en 4° bedoelde personen die nog geen 26 jaar zijn.

Artikel 11 De raad van bestuur van voormeld fonds wordt belast met de uitvoering van deze collectieve arbeidsovereenkomst en met het toezicht op de aanvragen, de opleidingsprogramma's en de afrekening van de gevraagde financiële tussenkomsten.

Artikel 12 De raad van bestuur maakt jaarlijks een evaluatie van de gedane inspanningen welke bij het verslag van het fonds aan het paritair comité wordt gevoegd.

Artikel 13 De ondertekende partijen vragen dat deze collectieve arbeidsovereenkomst algemeen bindend zou verklaard worden per koninklijk besluit.

Artikel 14 Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2020.
