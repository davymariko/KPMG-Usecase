Paritair comité voor de toeristische attracties (PC 333)

Collectieve arbeidsovereenkomst van 17 oktober 2019 met betrekking tot de vaststelling van risicogroepen

Artikel 1 Deze collectieve arbeidsovereenkomst is van toepassing op de werkgevers en op de arbeiders van de ondernemingen ressorterend onder de bevoegdheid van het Paritair Comité voor de toeristische attracties.

Onder “werknemers” wordt verstaan de mannelijke en vrouwelijke arbeiders en bedienden.

Artikel 2 In uitvoering van artikelen 188 tot 191 van de wet van 27 december 2006 houdende diverse bepalingen (I) (BS 29/12/2006) tot bepaling van de risicogroepen, wordt onder risicogroepen verstaan:

de werknemer van de sector, waarvan de kwalificatie niet aangepast is of dreigt te zijn aan de vereisten van de nieuwe technologieën, de jongeren en de werkzoekenden.

Artikel 3 In toepassing van het Koninklijk Besluit van 19 februari 2013 tot uitvoering van artikel 189, vierde lid, van de wet 27 december 2006 houdende diverse bepalingen (1) (1), wordt onder risicogroepen met betrekking tot het voorbehouden van 0,05% van de loonmassa verstaan, de risicogroepen bepaald in artikel 1 van hogervermeld Koninklijk Besluit en wordt onder risicogroepen met betrekking tot het voorbehouden van de helft daarvan, of 0,025% van de loonmassa verstaan, de risicogroepen bedoeld in artikel 2 van hogervermeld Koninklijk Besluit.

Artikel 4 Deze collectieve arbeidsovereenkomst treedt in

werking op 1 januari 2020 en houdt op van kracht te zijn op 31 december 2021.
