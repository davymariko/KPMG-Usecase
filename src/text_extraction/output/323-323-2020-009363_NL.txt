Federale overheidsdienst Werkgelegenheid, Arbeid en Sociaal Overleg

ALGEMENE DIRECTIE COLLECTIEVE ARBEIDSBETREKKINGEN

Directie van de Griffie

ERRATUM

Paritair Comité voor het beheer van gebouwen, de vastgoedmakelaars en voor de dienstboden

CAO nr. 159786/C0/323 van 11/06/2020

Verbetering in beide talen :

- Artikel 8, tweede lid moet als volgt verbeterd worden : « De werknemers arbeiders die op 30 juni van het dienstjaar waarvoor de premie toegekend wordt nog geen 2 maanden anciënniteit hadden in de sector, maar die op 31 december volgend op het dienstjaar nog steeds en zonder onderbreking tewerkgesteld waren in de sector, ontvangen eind december van het jaar daarna 8,33 % van het brutoloon dat tijdens de referteperiode werd betaald. ».

Beslissing van “12 2020

Paritair Comité voor het beheer van gebouwen, de vastgoedmakelaars en de dienstboden

Collectieve arbeidsovereenkomst van 11 juni 2020

TOEKENNING VAN EEN EINDEJAARSPREMIE

Hoofdstuk | — Toepassingsgebied

Art. 1 - Deze collectieve arbeidsovereenkomst is van toepassing op de werkgevers en werknemers van de ondernemingen welke tot de bevoegdheid behoren van het Paritair Comité voor het beheer van Gebouwen, de vastgoedmakelaars en de dienstboden.

Hoofdstuk |I — Definities

Art. 2 — Voor de toepassing van onderhavige collectieve arbeidsovereenkomst moet worden verstaan onder:

“werknemers”: alle werknemers, zonder onderscheid naar gender, met uitzondering van werknemers met een arbeidsovereenkomst voor dienstboden, conform art. 5 van de arbeidsovereenkomstenwet.

“brutoloon”:

-__ het brutoloon, met inbegrip van de contractuele premies, commissielonen en voordelen in natura die rechtstreeks verbonden zijn aan de door de werknemers verrichte prestaties waarop sociale zekerheidsbijdragen verschuldigd zijn;

-__ premies en gelijkaardige voordelen die worden toegekend onafhankelijk van het aantal effectief gewerkte dagen tijdens het aangiftekwartaal.

De eindejaarspremie alsook het dubbel vakantiegeld voor bedienden maakt geen deel uit van het brutoloon op basis waarvan het bedrag van de eindejaarspremie wordt berekend.

“Sociaal Fonds”: het Waarborg- en sociaal Fonds voor de Vastgoedsector.

“Dienstjaar”: de periode van twaalf maanden ingaand op 1 juli van het vorig kalenderjaar en aflopend op 30 juni van het lopend kalenderjaar.

“Referteperiode”: de referteperiode komt overeen met het dienstjaar. Voor werknemers tewerkgesteld met een arbeidsovereenkomst voor bedienden die vóór 31 december 2008 in dienst waren in de onderneming echter kan er op bedrijfsniveau beslist worden een andere referteperiode toe te passen.

Hoofdstuk III — Te vervullen voorwaarden

Art. 3 - De te vervullen voorwaarden om het recht op een eindejaarspremie te doen gelden, zowel voor werknemers met een arbeidsovereenkomst voor bedienden als met een arbeidsovereenkomst voor arbeiders zijn de volgende:

- op 30 juni van het dienstjaar een anciënniteit in de sector hebben van minstens 2 maanden. Voor het begrip anciënniteit komt elke tewerkstelling tijdens het dienstjaar in de sector in aanmerking.

-__ een sectorale anciënniteit van minstens één volledig jaar hebben voor die werknemers die zelf ontslag nemen in de loop van het dienstjaar

- in de loop van het dienstjaar niet ontslagen zijn om dringende reden.

Hoofdstuk IV — Bedrag van de premie en tijdstip van betaling

Afdeling 1 — Werknemers met een arbeidsovereenkomst voor bedienden

Art.4 - Voor zover voldaan wordt aan de onder art. 3 vermelde voorwaarden, wordt aan werknemers met een arbeidsovereenkomst voor bedienden een jaarlijkse premie betaald, gelijk aan 8,33 % van het brutoloon dat tijdens de referteperiode betaald werd.

De bedienden die op 30 juni van het dienstjaar waarvoor de premie toegekend wordt nog geen 2 maanden anciënniteit hadden in de sector, maar die op 31 december volgend op het dienstjaar nog steeds en zonder onderbreking tewerkgesteld waren in de sector, ontvangen

NY

8,33% van het brutoloon dat tijdens de referteperiode werd betaald.

Art. 5 - De gelijkstellingen zijn identiek aan die voorzien in de gangbare reglementering inzake jaarlijkse vakantie.

Art.6 — Deze premie wordt rechtstreeks betaald door de werkgevers

Art.7 - Behoudens andere bepalingen op ondernemingsniveau, wordt deze premie betaald samen met het loon van december.

Afdeling 2 — Werknemers met een arbeidsovereenkomst voor werklieden

Art. 8 — Voor zover voldaan wordt aan de onder art. 3 vermelde voorwaarden wordt aan werknemers tewerkgesteld met een arbeidsovereenkomst voor arbeiders een jaarlijkse premie betaald, gelijk aan 8,33% van het brutoloon dat tijdens het dienstjaar verdiend werd.

arts ders De werknemers die op 30 juni van het dienstjaar waarvoor de premie toegekend wordt nog geen 2 maanden anciënniteit hadden in de sector, maar die op 31 december volgend op het dienstjaar nog steeds en zonder onderbreking tewerkgesteld waren in de sector, ontvangen eind december van het jaar daarna 8,33% van het brutoloon dat tijdens de referteperiode werd betaald.

Art. 9 — De gelijkstellingen van de inactiviteitsdagen tijdens het dienstjaar zijn identiek aan de gelijkstellingen voorzien in de gangbare reglementering inzake jaarlijkse vakantie.

Art. 10 - Voor gelijkgestelde inactiviteitsdagen wordt een fictief gemiddeld dagloon toegepast. Om dat dagloon te bepalen wordt het brutoloon, met uitzondering van verbrekingsvergoedingen en premies, tijdens het dienstjaar gedeeld door het aantal arbeidsdagen tijdens het dienstjaar.

Art. 11 — Deze premie wordt eind december betaald door het Sociaal Fonds.

(a\

Hoofdstuk V — Interpretatie van deze overeenkomst

Art. 12 - Bij onenigheid over de interpretatie van deze overeenkomst is enkel de Raad van Bestuur van het Sociaal Fonds bevoegd om uitspraak te doen.

Hoofdstuk VI — Algemene en slotbepalingen

Art.13 — Onderhavige collectieve arbeidsovereenkomst treedt in werking op 1 juli 2020 en vervangt de collectieve arbeidsovereenkomst van 28 november 2014, (nr. 124984 K.B. 28 april 2015 — B.S. 24 juni 2015), gesloten in het Paritair Comité voor het beheer van gebouwen, de vastgoedmakelaars en de dienstboden, betreffende de toekenning van een eindejaarspremie.

Zij wordt gesloten voor een onbepaalde duur en kan door één der partijen opgezegd worden, mits een opzegging van 3 maanden, gericht bij ter post aangetekende brief aan de voorzitter van het Paritair Comité voor het beheer van gebouwen, de vastgoedmakelaars en de dienstboden.

Art. 14 - Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
