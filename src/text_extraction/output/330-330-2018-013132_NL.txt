Neerlegging-Dépôt: 23/11/2018 Regist.-Enregistr.: 20/02/2019 N°: 150635/CO/330

PARITAIR COMITÉ VOOR DE GEZONDHEIDSINRICHTINGEN EN — DIENSTEN (PC 330)

Collectieve arbeidsovereenkomst van 12 november 2018 betreffende de eindejaarspremie

Artikel 1. Deze collectieve arbeidsovereenkomst is van toepassing op de werkgevers en de werknemers die ressorteren onder het paritair comité voor de gezondheidsinrichtingen en -diensten, en die behoren tot de onderstaande sectoren onder de bevoegdheid van de Vlaamse Gemeenschap en/of de Vlaamse Gemeenschapscommissie van het Brussels Hoofdstedelijk Gewest:

- de categorale ziekenhuizen (dit is elk ziekenhuis dat uitsluitend beschikt over een G-dienst (revalidatie van geriatrische patiënten) en/of een Sp-dienst (gespecialiseerde dienst voor behandeling en revalidatie) als vermeld in artikel 5, 81, I, eerste lid, 3° en 4°, van de bijzondere wet van 8 augustus 1980 tot hervorming der instellingen);

- de rusthuizen voor bejaarden, de rust- en verzorgingstehuizen, de dagverzorgingscentra, de assistentiewoningen (serviceflats/dienstencentra die verzorging verlenen ten gunste van bejaarden), de centra voor kortverblijf voor bejaarden;

- de psychiatrische verzorgingstehuizen;

- de initiatieven voor beschut wonen;

- de revalidatiecentra met uitsluiting van de instellingen waarmee het Verzekeringscomité van het Riziv op voorstel van het College van geneesheren directeurs, in uitvoering van artikel 22, 6° van de wet betreffende de verplichte verzekering voor geneeskundige verzorging en uitkeringen gecoördineerd op 14 juli 1994, een overeenkomst heeft gesloten en die niet vallen onder de toepassing van artikel 5, S 1,1, 5° van de bijzondere wet van 8 augustus 1980 tot hervorming van de instellingen.

Onder werknemers wordt verstaan: het mannelijk en vrouwelijk werklieden- en bediendepersoneel.

Artikel 2. Deze collectieve arbeidsovereenkomst wordt gesloten in uitvoering van het Vlaams Intersectoraal Akkoord (VIA 5°) van 8 juni 2018, hoofdstuk 1.1.2.B., waarin wordt bepaald dat vanaf het kalenderjaar 2018 de eindejaarspremie en de attractiviteitspremie worden samengevoegd tot één stelsel van eindejaarspremie en het toepassingsgebied wordt uitgebreid met de werknemers in de assistentiewoningen en hun bestaande eindejaarspremie en twee niet-geïndexeerde herfstpremies hierin worden geïntegreerd.

De eerste uitbetaling van de eindejaarspremie, zoals bepaald in onderhavige collectieve arbeidsovereenkomst, vindt plaats in en met betrekking tot het kalenderjaar 2018.

Artikel 3. 81. Het bedrag van de eindejaarspremie bestaat uit een geïndexeerd forfaitair deel, verhoogd met een procentueel deel van het geïndexeerd bruto jaarloon van de werknemer.

82, Het geïndexeerd forfaitair deel van de eindejaarspremie van het betrokken kalenderjaar van uitbetaling wordt berekend door het forfaitair deel, toegekend in het voorgaande kalenderjaar van uitbetaling, te verhogen met een percentage dat afhangt van de evolutie van het indexcijfer van de consumptieprijzen. Dit percentage wordt bekomen door het indexcijfer dat van kracht is in oktober van het betrokken kalenderjaar van uitbetaling te delen door het indexcijfer dat van kracht was in oktober van het voorgaande kalenderjaar. Het percentage wordt berekend tot op vier decimalen en afgerond volgens de wiskundige regels.

Voor de berekening van het geïndexeerd forfaitair deel van het kalenderjaar 2018 van uitbetaling geldt het bedrag van 990,72 euro, te verhogen met een percentage dat bekomen wordt door het indexcijfer dat van

kracht is in oktober 2018 te delen door het indexcijfer dat van kracht was in oktober 2017. Het percentage wordt berekend tot op vier decimalen en afgerond volgens de wiskundige regels.

Vanaf het betrokken kalenderjaar 2019 van uitbetaling wordt het bedrag van het geïndexeerd forfaitair deel telkenmale berekend zoals bepaald in dit artikel 3 82, eerste alinea.

83. Het procentueel deel van van de eindejaarspremie bedraagt 3,03 percent van het geïndexeerd bruto jaarloon van de werknemer. Het percentage wordt berekend tot op vier decimalen en afgerond volgens de wiskundige regels .

Onder geïndexeerd bruto jaarloon van de werknemer wordt verstaan: de uitkomst van de vermenigvuldiging met twaalf van het geïndexeerd baremiek brutoloon, aan de betrokken werknemer verschuldigd voor de maand oktober in het betrokken kalenderjaar van uitbetaling, in voorkomend geval met inbegrip van de haard- of standplaatstoelage, maar met uitsluiting van andere premies, toeslagen of vergoedingen.

Artikel 4. Het volledig bedrag van de eindejaarspremie wordt toegekend aan de werknemer die een functie uitoefent die het uitvoeren van werkelijke of daarmee gelijkgestelde arbeidsprestaties omvat en die zijn gehele loon heeft of zou hebben genoten tijdens de gehele referentieperiode.

De gelijkgestelde arbeidsprestaties zijn deze, bedoeld in de artikelen 16 en 41 van het koninklijk besluit van 30 maart 1967 tot bepaling van de algemene uitvoeringsmodaliteiten van de wetten betreffende de jaarlijkse vakantie der loonarbeiders.

De referentieperiode is de periode van 1 januari tot en met 30 september van het betrokken kalenderjaar van uitbetaling.

ledere gepresteerde of daarmee gelijkgestelde maand tijdens de referentieperiode geeft recht op een negende van de overeenkomstig de bepalingen van artikel 3 toegekende eindejaarspremie.

Onder maand wordt verstaan: elke verbintenis die is aangegaan voor de zestiende kalenderdag van de lopende maand.

Als de werknemer de gehele eindejaarspremie niet kan genieten in het raam van volledige arbeidsprestaties omdat hij in dienst werd genomen of de instelling heeft verlaten in de loop van de referentieperiode, wordt het bedrag van de eindejaarspremie vastgesteld naar rata van de tijdens de referentieperiode verrichte of daarmee gelijkgestelde arbeidsprestaties.

Het bedrag van de eindejaarspremie voor de deeltijds tewerkgestelde werknemer wordt berekend naar rata van de duur van de contractuele arbeidsprestaties die de werknemer in de loop van de referentieperiode heeft of zou hebben gepresteerd.

Artikel 5. De eindejaarspremie wordt in één maal uitbetaald in de loop van de maand december van het betrokken kalenderjaar van uitbetaling of in de maand waarin de werknemer uit dienst treedt.

Artikel 6. De eindejaarspremie is niet verschuldigd aan om dringende reden ontslagen werknemers, noch voor arbeidsprestaties die zijn verricht tijdens een proefperiode waaraan een einde werd gemaakt, noch voor arbeidsprestaties, verricht in het raam van een studentencontract, of een vervangingscontract voor het gedeelte waarvoor de vervangen werknemer de eindejaarpremie ontvangt.

De werknemers die zich in een proefperiode bevinden op het ogenblik van de betaling van de premie van het in aanmerking genomen jaar, hebben geen recht op de premie.

Artikel 7. Onderhavige collectieve arbeidsovereenkomst doet geen afbreuk aan reeds voordeligere regelingen inzake de eindejaarspremie, of attractiviteitspremie, samen de eindejaarstoelage, waar deze in voorkomend geval op ondernemingsvlak bestaan of toekomstig zouden worden ingesteld.

In dat geval zal onderhavige collectieve arbeidsovereenkomst niet van toepassing zijn op de werknemers die reeds een dergelijke eindejaarstoelage genieten die tenminste gelijkwaardig is aan deze bedongen in deze collectieve arbeidsovereenkomst.

Artikel 8. Onderhavige collectieve arbeidsovereenkomst vervangt vanaf haar ingangsdatum en uitsluitend voor wat betreft haar overeenkomstig toepassingsgebied zoals bepaald in artikel 1:

- de toepassing van de collectieve arbeidsovereenkomst van 25 september 2002 betreffende de eindejaarstoelage (geregistreerd op 10 oktober 2002 onder het nummer 64174/CO/305), zoals gewijzigd bij collectieve arbeidsovereenkomst van 12 februari 2007 (geregistreerd op 6 juli 2007 onder het nummer 83644/CO/305) en overgenomen door het paritair comité voor de gezondheidsinrichtingen en-diensten bij bijzondere collectieve arbeidsovereenkomst van 10 december 2007 (geregistreerd onder het 85666/C0/330);

- de toepassing van de collectieve arbeidsovereenkomst van 30 juni 2006 tot toekenning van de attractiviteitspremie (geregistreerd op 23 juli 2007 onder het nummer 83937/C0/305), overgenomen door het paritair comité voor de gezondheidsinrichtingen en-diensten bij bijzondere collectieve arbeidsovereenkomst van 10 december 2007 (geregistreerd onder het 85666/CO/330) en gewijzigd bij collectieve arbeidsovereenkomst van 13 juli 2011 (geregistreerd op 21 september 2011 onder het nummer 105845/CO/330).

Onderhavige collectieve arbeidsovereenkomst vervangt vanaf haar ingangsdatum en voor wat betreft de assistentiewoningen (serviceflats/dienstencentra die verzorging verlenen ten gunste van bejaarden) de collectieve arbeidsovereenkomsten van 7 december 2000 houdende de toekenning van respectievelijk een premie van 148,74 euro (geregistreerd op 19 april 2001 onder het nummer 57027/CO/305) en een premie van 12,67 euro (geregistreerd op 19 april 2001 onder het nummer 57028/CO/305), overgenomen door het paritair comité voor de gezondheidsinrichtingen en-diensten bij bijzondere collectieve arbeidsovereenkomst van 10 december 2007 (geregistreerd onder het 85666/CO/330).

Artikel 9 Gelet op het Vlaams Intersectoraal Akkoord (VIA 5) van 8 juni 2018 voor de social/non-profitsectoren, Inleiding punt 3, 4de alinea, waarin is bepaald dat wat betreft de sectoren die conform de 6de staatshervorming deel uitmaken van het toepassingsgebied van VIA 5 de continuïteit wordt gegarandeerd van de afspraken die het voorwerp zijn van de sociale akkoorden en van de collectieve arbeidsovereenkomsten die betrekking hebben op deze sectoren, komen partijen uitdrukkelijk overeen dat de voordelen in onderhavige collectieve arbeidsovereenkomst toegekend worden aan de werknemers voor zover de bevoegde overheid de financiële middelen recurrent garandeert en ter beschikking stelt. Gelet op de bepaling in het Vlaams Intersectoraal Akkoord (VIA 5) van 8 juni 2018 voor de social/nonprofitsectoren, deel 3.4.1, Deelsector ouderenzorg onder titel ii ‘Hervorming derde luikbovennormpersoneel’, waarin de continuïteit van de financiering van de voorzieningen en collectieve arbeidsovereenkomsten wordt gegarandeerd, is bij hogergenoemde hervorming de garantie van de continuïteit van de financiering eveneens van toepassing.

Artikel 10. Deze collectieve arbeidsovereenkomst heeft uitwerking met ingang vanaf 1 januari 2018.

Zij is gesloten voor onbepaalde tijd en kan worden opgezegd door elk van de partijen, mits een opzeggingstermijn van zes maanden, bij een ter post aangetekende brief gericht aan de voorzitter van het paritair comité voor de gezondheidsinrichtingen en -diensten die alle ondertekenende organisaties hiervan in kennis stelt.

De opzeggingstermijn begint te lopen vanaf de eerste dag van de maand die volgt op de datum waarop de voorzitter van het paritair comité voor de gezondheidsinrichtingen en -diensten de betrokken organisaties in kennis heeft gesteld van de opzegging.

3
