Neerlegging-Dépôt: 24/11/2020 Regist.-Enregistr.: 10/12/2020 N°: 162310/C0/330

Paritair Comité voor de gezondheidsinrichtingen en diensten.

Collectieve arbeidsovereenkomst van 12 oktober 2020 tot wijziging van de collectieve arbeidsovereenkomst van 9 oktober 2017 tot

toekenning van een eindejaarstoelage in de inrichtingen voor tandprothesen. ( registratienummer nummer 144644/CO/330)

In opvolging van de Gemeenschappelijke Richtlijnen van de vakbonden en de werkgevers in de gezondheidszorg d.d. 16 maart 2020 met als uitgangspunt dat de werknemer naast de tijdelijke

werkloosheid geen bijkomend financieel verlies lijdt, komen deze sociale partners het volgende overeen:

Art. 1 — Deze collectieve arbeidsovereenkomst is van toepassing op de werkgevers en op de werknemers van de inrichtingen voor tandprothesen die onder het Paritair Comité voor de gezondheidsinrichtingen en —diensten ressorteren.

Onder werknemers wordt verstaan het mannelijk en vrouwelijk werklieden- en bediendepersoneel.

Art. 2-In artikel 2 van de collectieve arbeidsovereenkomst van 9 oktober 2017 tot toekenning van een eindejaarstoelage in de inrichtingen voor tandprothesen wordt volgende alinea toegevoegd:

‘Voor de berekening van de eindejaarstoelage voor het jaar 2020 worden de dagen van arbeidsonderbreking ingevolge tijdelijke werkloosheid ten gevolge van de pandemie, veroorzaakt door het coronavirus, voor de werknemers die een erkenning van de tijdelijke werkloosheid genoten hebben in de referteperiode beschouwd als gelijkgestelde arbeidsprestaties ?

Art. 3 - Deze collectieve arbeidsovereenkomst wordt gesloten voor een bepaalde duur. Zij treedt in werking op | maart 2020 en houdt op van kracht te zijn op 31 december 2020.

Art. 4 - Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
