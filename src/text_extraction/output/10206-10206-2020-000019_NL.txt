Paritair Subcomité voor het bedrijf der grinden zandgroeven welke in openlucht geëxploiteerd worden in de provincies Antwerpen, West-Vlaanderen, Oost-Vlaanderen Limburg en Vlaams-Brabant

Collectieve arbeidsovereenkomst van 25 november 2019

Vormingsinspanningen

Artikel 1. Deze collectieve arbeidsovereenkomst is van toepassing op de werkgevers en op de werklieden van de witzandexploitaties welke in openlucht geëxploiteerd worden in de provincies Antwerpen, WestVlaanderen, Oost-Vlaanderen, Limburg en VlaamsBrabant.

Onder "werknemers" worden de arbeiders en arbeidsters bedoeld.

Art. 2. Uitvoering van de wet van 05 maart 2017 betreffende werkbaar en wendbaar werk, Hoofdstuk 2, sectie 1 “investeren in opleiding”.

De werkgevers engageren zich om gemiddeld 2 dagen opleiding per jaar per werknemer toe te kennen.

Ze tekenen eveneens in voor een stapsgewijs traject van 5 opleidingsdagen per jaar in het kader van de volgende overeenkomsten.

Deze inspanningen zullen onder andere de consequentie zijn van de opleidingsacties voorzien in deze collectieve arbeidsovereenkomst zoals:

- industriële scholing en/of alternerend leren;

- de opleidingsinitiatieven van het fonds voor bestaanszekerheid, met name ten gunste van de risicogroepen (overeenkomstig de collectieve arbeidsovereenkomst betreffende de risicogroepen gesloten op & cateye 017, betreffende de tewerkstelling van personen die behoren tot de risicogroepen);

-__ de opleidingen door de ondernemingen van de sector ingericht.

Hiertoe wordt voor de periode van 2019-2020 binnen de sector onder andere een recht op gemiddeld twee dagen opleiding per jaar per werknemer toegekend

Het vormingstraject zal op de volgende manier ingevuld worden: tegen 2021-2022 gemiddeld 3 dagen per jaar en per werknemer; om vervolgens in de daaropvolgende overeenkomsten te groeien naar gemiddeld 5 dagen per jaar per werknemer.

De overlegorganen binnen de onderneming (ondernemingsraad of comité voor preventie en bescherming op het werk of syndicale delegatie) zullen worden geraadpleegd om een eerlijke verdeling per werknemer te bekomen inzake het collectief recht op opleiding, wat ook aantoont dat het erkend wordt.

Art. 3. Elke opleiding, hetzij intern hetzij extern, hetzij formeel hetzij informeel, wordt in aanmerking genomen. De ondernemingen zullen ertoe worden aan gemoedigd om de opleidingen te plannen, uit te voe ren en te registreren.

Art. 4. Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2020.
