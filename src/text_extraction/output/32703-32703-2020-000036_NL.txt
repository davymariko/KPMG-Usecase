PARITAIR SUBCOMITE VOOR DE BESCHUTTE WERKPLAATSEN VAN HET WAALSE GEWEST EN VAN DE DUITSTALIGE GEMEENSCHAP PSC 327.03

Collectieve arbeidsovereenkomst van 18 december 2019 tot wijziging van de collectieve arbeidsovereenkomst van 26 maart 2014 betreffende de eindejaarspremie in de beschutte werkplaatsen gevestigd in het Waalse Gewest (nr. 122077/CO/327.03, KB 8 januari 2015, BS 6 februari 2015)

HOOFDSTUK 1: Toepassingsgebied Artikel 1 Deze collectieve arbeidsovereenkomst is uitsluitend van toepassing op de werkgevers en op de werknemers van de beschutte werkplaatsen (BW) gesubsidieerd door het Waalse Gewest, en die ressorteren onder het PSC 327.03, met uitzondering van de beschutte werkplaatsen gevestigd in de Duitstalige Gemeenschap.

Onder werknemers wordt verstaan: het mannelijk en vrouwelijk werklieden- en bediendepersoneel.

Hoofdstuk 2: voorwerp van de overeenkomst Artikel 2 Deze collectieve arbeidsovereenkomst wordt gesloten in uitvoering van het sectoraal protocolakkoord 2019-2020 van 28 november 2019.

Artikel 3 Artikel 6, 2°, 83 van de collectieve arbeidsovereenkomst van 26 maart 2014 betreffende de eindejaarspremie in de beschutte werkplaatsen gevestigd in het Waalse Gewest, geregistreerd onder nummer 122077 en algemeen verbindend verklaard bij het Koninklijk besluit van 8 januari 2015 gepubliceerd in het Belgisch Staatsblad van 6 februari 2015, wordt gewijzigd als volgt:

« De gelijkgestelde dagen zijn:

- De dagen beroeps- en vakbondsopleiding;

- De dagen voor vakbondsopdrachten;

- De inhaalrustdagen;

- De dagen voor het zogenaamd «kort verzuim»;

- De dagen tijdelijke werkloosheid om economische redenen;

- De dagen moederschapsverlof;

- De dagen vaderschapsverlof;

- De dagen arbeidsongeschiktheid ten gevolge van een arbeidsongeval.

Onder dagen economische werkloosheid moet worden verstaan: de periode van schorsing van de arbeidsovereenkomst in de zin van de artikelen 51 en 77/4 van de wet van 3 juli 1978 betreffende de arbeidsovereenkomsten.

Onder dagen moederschapsverlof moet worden verstaan: het verlof bedoeld in artikel 39 van de arbeidswet van 16 maart 1971.

Onder dagen vaderschapsverlof moet worden verstaan: de afwezigheidsperiode bedoeld in artikel 30, $ 2 van de wet van 3 juli 1978 betreffende de arbeidsovereenkomsten. »

Hoofdstuk 3- Slotbepalingen Artikel 4 Deze collectieve arbeidsovereenkomst treedt in werking op 1 januari 2020.

Zij heeft dezelfde opzeggingsmodaliteiten en -termijnen als de collectieve arbeidsovereenkomst die zij wijzigt.
