Neerlegging-Dépôt: 13/01/2021 Regist.-Enregistr.: 27/01/2021 N°: 162947/CO/331

PARITAIR COMITE VOOR DE VLAAMSE WELZIJNS- EN GEZONDHEIDSSECTOR

Collectieve arbeidsovereenkomst van 18 december 2020 inzake de toekenning van een eenmalige premie voor het jaar 2020 voor de kinderbegeleiders van de initiatieven voor erkende en gesubsidieerde buitenschoolse (kinder)opvang

Artikel 1 8 1. Deze collectieve arbeidsovereenkomst is van toepassing op de werknemers en de werkgevers van de erkende en gesubsidieerde initiatieven voor buitenschoolse (kinder)opvang en ressorteren onder het Paritair Comité voor de Vlaamse welzijns- en gezondheidssector (PC 331).

8 2. Onder werknemers wordt verstaan: de vrouwelijke en mannelijke werknemers die worden tewerkgesteld als kinderbegeleider.

Art. 2. Deze collectieve arbeidsovereenkomst geeft uitvoering aan punt 1.1.3.A.3.a van het Vlaams Intersectoraal Akkoord voor de social-/non-profitsectoren van 8 juni 2018 en heeft betrekking op de toekenning van een premie voor het kalenderjaar 2020.

Art. 3. 81 De werknemers ontvangen voor het kalenderjaar 2020 eenmalig een premie van 2 493,08 euro bruto voor een voltijdse tewerkstelling in kalenderjaar 2020.

82 Voor de werknemer die in de loop van 2020 in dienst is getreden of uit dienst trad, gebeurt de berekening van de toe te kennen premie, pro rata temporis van de periode waarin deze werknemer door een arbeidsovereenkomst met de werkgever onder het toepassingsgebied van onderhavige collectieve arbeidsovereenkomst verbonden was.

Voor deeltijdse werknemers wordt de eenmalige premie berekend conform 82 in verhouding tot de gemiddelde jobtime voor 2020.

83 De eenmalige premie wordt toegekend overeenkomstig de effectieve arbeidsprestaties en/of gelijkgestelde periodes in het kalenderjaar 2020. Periodes van arbeidsonderbreking zoals bedoeld in het koninklijk besluit van 30 maart 1967 tot bepaling van de algemene uitvoeringsmodaliteiten van de wetten betreffende de jaarlijkse vakantie van de werknemers worden beschouwd als gelijkgestelde periodes.

84 Deze premie wordt betaald met het loon van de maand januari 2021.

Art. 4. Deze overeenkomst treedt in werking op 1 januari 2020 en is afgesloten voor onbepaalde duur. Ze kan door elk van de partijen opgezegd worden mits een opzeggingstermijn van zes maanden gericht bij een ter post aangetekend schrijven aan de Voorzitter van het paritair comité voor de Vlaamse Welzijns- en Gezondheidssector (PC 331).

Artikel 5. Ondertekening van deze collectieve arbeidsovereenkomst

Overeenkomstig artikel 14/1 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de door de voorzitter en de secretaris ondertekende en door de leden goedgekeurde notulen van de vergadering
