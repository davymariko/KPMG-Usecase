Paritair Comité voor de non-ferro metalen

Collectieve arbeidsovereenkomst van 2 september 2019

Loopbaanverlof

Artikel 1. Deze collectieve arbeidsovereenkomst is van toepassing op de ondernemingen die ressorteren onder het Paritair Comité voor de non-ferro metalen en op de werklieden die zij tewerkstellen.

Onder “werklieden” wordt verstaan: de werklieden en de werksters.

Art. 2. Vanaf 1 januari 2019 heeft iedere werkman recht op

- 1 extralegale verlofdag per jaar bij het bereiken van de leeftijd van 55 jaar;

- 2 extralegale verlofdagen per jaar vanaf het bereiken van de leeftijd van 58 jaar.

- 3 extralegale verlofdagen per jaar vanaf het bereiken van de leeftijd van 60 jaar

Leeftijd Aantal extralegale verlofdagen / jaar

55, 56, 57 jaar 1 dag 58, 59 jaar 2 dagen Vanaf 60 jaar 3 dagen

Deze regeling is suppletief. Dit houdt in dat ondernemingsregelingen betreffende een loopbaanverlof, welke benaming er ook aan gegeven wordt, die gunstiger zijn, integraal van toepassing blijven en niet beïnvloed worden door deze overeenkomst.

Art. 3. Deze collectieve arbeidsovereenkomst heeft uitwerking met ingang van Ì januari 2019 en is gesloten voor onbepaalde duur. Zij kan door elk van de ondertekenende partijen worden opgezegd met een opzegging van drie maanden betekend bij een ter post aangetekende brief gericht aan de voorzitter van het paritair comité en aan elk van de ondertekenende partijen.

Deze collectieve arbeidsovereenkomst vervangt de collectieve arbeidsovereenkomst van 21 september 2015 betreffende het loopbaanverlof (registratienummer 130.063/C0/105).
