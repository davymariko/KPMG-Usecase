Paritair Comité begrafenisondernemingen

Collectieve arbeidsovereenkomst van 9 januari 2020 betreffende het recht op vorming

Art. 1. Deze collectieve arbeidsovereenkomst is van toepassing op de werkgevers en op de arbeiders/arbeidsters en bedienden, hierna werknemers genoemd, van de ondernemingen welke ressorteren onder het Paritair Comité voor de begrafenisondernemingen.

Art. 2. Deze collectieve arbeidsovereenkomst geeft uitvoering aan het recht op vorming, opgenomen in het sectoraal protocolakkoord van 9 oktober 2019.

Art. 3. Deze collectieve arbeidsovereenkomst geeft aan alle werknemers, die gebonden zijn met een arbeidsovereenkomst van onbepaalde duur, het recht om jaarlijks vorming te volgen tijdens de arbeidstijd, waarbij de loonkosten ten laste van de werkgever vallen: - Recht op 2 dagen vorming voor werknemers die minstens 4/5 werken - Rechtop 1 dag vorming voor werknemers die minstens halftijds werken, en minder dan 4/5

De gevolgde uren vorming van de werknemer worden beschouwd als arbeidstijd. De werkgever betaalt het loon van de werknemer voor de uren effectieve vorming die de werknemer volgt.

Indien niet gevolgd tijdens arbeidstijd, dan moet betaald worden als arbeidstijd

Art. 4. Alle betwistingen betreffende de toepassing van deze overeenkomst kunnen worden voorgelegd aan het Paritair Comité voor de Begrafenisondernemingen.

Art. 5. Deze collectieve arbeidsovereenkomst heeft uitwerking met ingang van í januari 2020 en is gesloten voor onbepaalde duur.

Art. 6 Zij kan worden opgezegd door een van de contracterende partijen mits een opzeggingstermijn van drie maanden, betekend bij een ter post aangetekende brief, gericht aan de voorzitter van het Paritair Comité voor de Begrafenisondernemingen.
