Paritair subcomité voor de erkende ondernemingen die buurtwerken of — diensten leveren

Collectieve arbeidsovereenkomst van 22/04/2020 Toekenning van een eenmalig(e) geschenk({cheque) Hoofdstuk |: Toepassingsgebied

Artikel 1 - Deze collectieve arbeidsovereenkomst is van toepassing op de werkgevers en op de werknemers van de ondernemingen die ressorteren onder het Paritair Subcomité voor de erkende ondernemingen die buurtwerken of — diensten leveren.

Hoofdstuk Il: Wettelijk kader

Artikel 2 — Deze collectieve arbeidsovereenkomst is gesloten in uitvoering van punt 1, 2° alinea van het sectoraal akkoord van 22 april 2020.

Hoofdstuk III: Toekenning van een eenmalig(e) geschenk (cheque)

Artikel 3 — Aan alle werknemers, ongeacht of deze voltijds of deeltijds aan de slag zijn, die

-__ minstens 1 uur prestaties hebben geleverd in het 4° kwartaal van 2019;

-  én die op 30 april 2020 in dienst zijn of op het moment van uitbetaling van de premie, als de betaling later of vroeger gebeurt.

wordt al naargelang de keuze van de werkgever een eenmalig geschenk in speciën (via overschrijving) of in de vorm van betaalbon(s), geschenkcheque(s) genaamd, ter waarde van 20 EUR toegekend en dit ter gelegenheid van nieuwjaar 2020.

Dit geschenk wordt ten laatste op 30 april 2020 betaald, behalve als er andere praktijken op ondernemingsvlak zouden bestaan, waarbij het geschenk ten laatste uitbetaald wordt op 31 december 2020.

Artikel 4 - Voor de geschenkcheques geldt bovendien dat:

- zij alleen mogen ingeruild worden bij ondernemingen die daarover vooraf een akkoord hebben gesloten met de uitgevers van die cheques ;

- een beperkte looptijd moeten hebben ;

- noch geheel, noch gedeeltelijk, in speciën mogen worden uitbetaald aan de begunstigde.

Artikel 5 - De individuele rekening van de werknemer zal de waarde van het geschenk in speciën of de geschenkcheques vermelden.

Commentaar bij Hoofdstuk III :

In bepaalde ondernemingen zou dit kunnen resulteren in een overschrijding van het door de RSZ en/of fiscaal maximaal vrijgesteld bedrag, indien zij al (een) geschenkcheque(s) aan de werknemer uitkeren.

Op ondernemingsniveau moet er dan omtrent de overschrijding overleg gehouden worden met de vakbondssecretarissen van de in de onderneming vertegenwoordigde vakorganisaties.

Als er geen vertegenwoordigers van vakorganisaties in het bedrijf zijn, zal de werkgever in geval van overschrijding de regeling die hij toepast overmaken aan de voorzitter van het Paritair Comité. De voorzitter van het Paritair Comité bezorgt de regelingen aan de leden van het Paritair Comité. Onderhandelingen op bedrijfsniveau met de vakbondssecretarissen, gevolgd door een melding aan de voorzitter van het Paritair Comité, zijn evenzeer mogelijk.

Hoofdstuk IV: Slotbepalingen

Artikel 6 - Deze collectieve arbeidsovereenkomst doet geen afbreuk aan bestaande gunstigere individuele of collectieve akkoorden op ondernemingsvlak.

Artikel 7 - Deze collectieve arbeidsovereenkomst treedt in werking op 1 januari 2020 en wordt gesloten voor 1 jaar.

Zij kan, mits een opzeggingstermijn van 3 maanden wordt in acht genomen, door elk van de partijen worden opgezegd met een aangetekend schrijven gericht aan de voorzitter van het paritair subcomité voor de erkende ondernemingen die buurtwerken of — diensten leveren.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
