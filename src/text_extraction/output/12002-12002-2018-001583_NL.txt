Neerlegging-Dépôt: 15/02/2018 Regist.-Enregistr.: 05/03/2018 N°: 144984/CO/120.02

PARITAIR SUBCOMITE VOOR DE VLASBEREIDING

Collectieve arbeidsovereenkomst van 31 januari 2018 tot wijziging van de gecoördineerde statuten van het Waarborg- en Sociaal Fonds der Vlasbereiding ingevoerd met de collectieve arbeidsovereenkomst van 1 oktober 2003 tot coördinatie van de statuten van Waarborg- en Sociaal Fonds der Vlasbereiding

CAO van 1 oktober 2003: datum registratie 26 november 2003; registratienummer 68720/CO/120.02

CAO van 24 juni 2008: datum registratie 25 juli 2008; registratienummer 88934/CO/120.02

CAO van 3 juni 2009: datum registratie 13 augustus 2009; registratienummer 93704/C0/120.02

CAO van 27 juni 2011: datum registratie 2 september 2011; registratienummer 105507/C0/120.02

CAO van 3 september 2013: datum registratie 1 oktober 2013; registratienummer 117178/C0/120.02

CAO van 18 februari 2014: datum registratie 15 mei 2014; registratienummer 121164/C0/120.02

CAO van 7 december 2015: datum registratie 22 december 2015; registratienummer 132298/C0/120.02

Gelet op de wet van 7 januari 1958 betreffende de fondsen voor bestaanszekerheid;

Gelet op de collectieve arbeidsovereenkomst van 1 oktober 2003 tot coördinatie van de statuten van het Waarborg- en Sociaal Fonds der Vlasbereiding, gewijzigd door de collectieve arbeidsovereenkomst van 24 juni 2008, de collectieve arbeidsovereenkomst van 3 juni 2009, de collectieve arbeidsovereenkomst van 27 juni 2011, de collectieve arbeidsovereenkomst van 3 september 2013 en de collectieve arbeidsovereenkomst van 7 december 2015;

Gelet op de artikelen 11 tot en met 13 van de algemene nationale collectieve arbeidsovereenkomst van 11 juli 2017 gesloten in het Paritair Subcomité voor de Vlasbereiding;

WORDT TUSSEN

het Algemeen Christelijk Vakverbond ACV de Algemene Centrale-ABVV de ACLVB enerzijds en

ABV

VEHA VLAS anderzijds

HET VOLGENDE OVEREENGEKOMEN:

Artikel 1 Deze collectieve arbeidsovereenkomst is van toepassing op de werkgevers en op de arbeiders en arbeidsters van de ondernemingen die onder het Paritair Subcomité voor de Vlasbereiding ressorteren.

Artikel 2 Artikel 7 van de gecoördineerde statuten van het Waarborg- en Sociaal Fonds der Vlasbereiding wordt vervangen door de volgende tekst:

“De rechthebbenden kunnen voor elke dag werkloosheid (stelsel van 6 dagen per week) met een maximum van tachtig dagen werkloosheid gedurende de referteperiode welke wordt vastgesteld door de Raad van Beheer van het Waarborg- en Sociaal Fonds der Vlasbereiding, aanspraak maken op de bij dit artikel vermelde aanvullende sociale toelage.

Voor de toepassing van dit artikel wordt met “dag werkloosheid” bedoeld, de dag waarvoor de rechthebbende aanspraak kan maken op werkloosheidsuitkeringen in toepassing van de artikels 49, 50 en 51 van de wet van 3 juli 1978 betreffende de arbeidsovereenkomsten.

De (pro rata-)berekening van het aantal te vergoeden dagen gebeurt conform de wetgeving op de jaarlijkse vakantie.

Het bedrag van de aanvullende sociale toelage wordt vastgesteld op 4,46 EUR voor de in artikel 6 bedoelde werklieden en wordt betaald vanaf de eerste werkloosheidsdag in de referteperiode.

Vanaf het jaar 2001 wordt vermeld dagbedrag van 4,46 EUR gebracht op 4,96 EUR. Vanaf het jaar 2005 wordt vermeld dagbedrag van 4,96 EUR gebracht op 5,46 EUR. Vanaf het jaar 2007 wordt vermeld dagbedrag van 5,46 EUR gebracht op 6,06 EUR.

Vanaf het jaar 2009 wordt vermeld dagbedrag van 6,06 EUR gebracht op 6,81 EUR. Dit houdt een verhoging in van 0,75 EUR, waarvan 0,31 EUR tijdelijk voor de duur van de nationale collectieve arbeidsovereenkomst 2009 — 2010 afgesloten op 3 juni 2009 in het Paritair Subcomité voor de Vlasbereiding.

Vanaf 1 januari 2016 wordt vermeld dagbedrag van 6,81 EUR gebracht op 7,39 EUR. Dit houdt een verhoging in 0,58 EUR waarvan 0,31 EUR tijdelijk. Deze tijdelijke verhoging met 0,31 EUR verlengd door de nationale collectieve arbeidsovereenkomsten van 27 juni 2011, 3 september 2013, 16 januari 2014 en 7 december 2015, wordt door de nationale collectieve arbeidsovereenkomst van 11 juli 2017 opnieuw verlengd voor de jaren 2017 en 2018. *

Artikel 3 Artikel 8 van de gecoördineerde statuten van het Waarborg- en Sociaal Fonds der Vlasbereiding wordt aangevuld met volgende tekst:

Vanaf 2017 wordt het nief-terugvorderbaar voorschot van de sociale toelage vastgesteld op € 145 per jaar, voor zover de reglementering het toelaat.

Artikel 4 De ondertekenende partijen verzoeken de Koning deze collectieve arbeidsovereenkomst algemeen verbindend te verklaren bij Koninklijk Besluit.

Artikel 5 Deze collectieve arbeidsovereenkomst vervangt de collectieve arbeidsovereenkomst van 7 december 2015 tot wijziging van de gecoördineerde statuten van het Waarborg- en Sociaal Fonds der Vlasbereiding afgesloten in het Paritair Subcomité voor de Vlasbereiding.

Artikel 6 Deze collectieve arbeidsovereenkomst treedt in werking op 1 januari 2017 en is voor onbepaalde tijd gesloten. |

Ze kan op verzoek van een van de ondertekenende partijen opgezegd worden met inachtneming van een opzegtermijn van drie maanden, per aangetekend schrijven betekend aan de voorzitter van het Paritair Subcomité voor de Vlasbereiding en aan de ondertekende partijen.
