Paritair Comité voor bedienden uit de petroleumnijverheid en -handel

Collectieve arbeidsovereenkomst van 16 mei 2019 inzake tijdskrediet

HOOFDSTUK 1. TOEPASSINGSGEBIED

Artikel 1. Deze collectieve arbeidsovereenkomst is van toepassing op de werkgevers en de bedienden van de ondernemingen welke onder het Paritair Comité voor de bedienden uit de petroleumnijverheid en -handel ressorteren.

Onder "bedienden" worden hierna de bedienden van het mannelijk en het vrouwelijk geslacht verstaan.

HOOFDSTUK II TIJDSKREDIET

Art. 2. In toepassing van de collectieve arbeidsovereenkomst nr. 137 van de Nationale Arbeidsraad en in uitvoering van artikel 11 van de sectorale cao inzake tijdskrediet van 26 juni 2017, wordt voor de duur van deze collectieve arbeidsovereenkomst de leeftijdsgrens voor wat de toegang tot het recht op uitkeringen betreft:

e op 57 jaar gebracht voor de werknemers die in toepassing van artikel 8, $1 van de collectieve arbeidsovereenkomst nr. 103ter van 20 december 2016 hun arbeidsprestaties verminderen tot een halftijdse betrekking;

e op 55 jaar gebracht voor de werknemers die in toepassing van artikel 8, $1 van de collectieve arbeidsovereenkomst nr. 103ter van 20 december 2016 hun arbeidsprestaties verminderen ret een vijfde

en die:

voldoen aan de voorwaarden zoals bepaald in artikel 6, 85, 1° van het KB van 12 december 2001, zoals gewijzigd door artikel 4 van het KB van 30 december 2014, indien de betrokken onderneming erkend is als onderneming in moeilijkheden of in herstructurering en naar aanleiding hiervan een collectieve arbeidsovereenkomst heeft afgesloten die uitdrukkelijk verwijst naar de collectieve arbeidsovereenkomst nr. 137 van de Nationale Arbeidsraad.

HOOFDSTUK III GELDIGHEIDSDUUR

Art. 3. Deze collectieve arbeidsovereenkomst heeft uitwerking met ingang van 1 januari 2019 en is van bepaalde duur tot en met 30 juni 2019.
