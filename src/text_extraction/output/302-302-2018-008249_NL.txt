Collectieve arbeidsovereenkomst van 15 mei 2018, gesloten in het Paritair Comité voor het hotelbedrijf, tot wijziging van de collectieve arbeidsovereenkomst van 20 december 2017, gesloten in het Paritair Comité voor het hotelbedrijf, betreffende het stelsel van werkloosheid met bedrijfstoeslag in uitvoering van CAO nr. 124 en 125 gesloten in de Nationale Arbeidsraad

Art. 1 Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Comité voor het hotelbedrijf.

Voor de toepassing van deze collectieve arbeidsovereenkomst wordt onder “werknemers” verstaan de mannelijke en vrouwelijke werknemers.

Art. 2 In de collectieve arbeidsovereenkomst van 20 december 2017, gesloten in het Paritair Comité voor het hotelbedrijf, betreffende het stelsel van werkloosheid met bedrijfstoeslag in uitvoering van CAO nr. 124 en 125 gesloten in de Nationale Arbeidsraad, geregistreerd onder het nummer 144679/CO/302 wordt een artikel 4 bis ingevoegd dat luidt als volgt :

“Aan de werknemers die voldoen aan de voorwaarden in het K.B. van 3 mei 2007, zal de aanvullende vergoeding betaald worden door het “Waarborg en Sociaal Fonds voor de hotel-, restaurant-, caféen aanverwante bedrijven”. De bijzondere werkgeversbijdragen per werkloze met bedrijfstoeslag blijven ten laste van de werkgever.”

Art. 3 Deze collectieve arbeidsovereenkomst treedt in werking op 1 januari 2017 en houdt op van kracht te zijn op 31 december 2018.
