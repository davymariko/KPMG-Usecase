Neerlegging-Dépôt: 20/02/2019 _ Regist.-Enregistr.: 13/03/2019 N°: 150936/CO/327.01

Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven

Collectieve arbeidsovereenkomst van 22 januari 2019 met betrekking tot de enclavewerking

Artikel 1 Deze CAO wordt gesloten in aanvulling op de regelgeving inzake enclavewerking zoals beschreven in hoofdstuk 10 van het uitvoeringsbesluit (17/02/2017) van het maatwerkdecreet van de Vlaamse Regering van 12/07/2013.

Indien de regelgeving van de bevoegde overheid met betrekking tot de enclavewerking wijzigt, kan deze CAO aangepast worden aan de nieuwe regelgeving.

Artikel 2 Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Subcomité van de Vlaamse sector voor de beschutte werkplaatsen, de sociale werkplaatsen en de maatwerkbedrijven.

Artikel 3 Voor de toepassing van deze collectieve arbeidsovereenkomst worden volgende begrippen

gehanteerd:

e Werknemers: zowel de mannelijke als vrouwelijke arbeiders en bedienden van de beschutte werkplaats / de sociale werkplaats / het maatwerkbedrijf.

e Werkgevers: dit zijn de beschutte werkplaatsen / sociale werkplaatsen / maatwerkbedrijven.

e Klanten: een andere onderneming of een andere organisatie waarmee de werkgever samenwerkt en die met de werkgever verbonden is door een contract van enclavewerking.

e Enclavewerking: de begeleide inschakeling van een of meer doelgroepwerknemers in de kernactiviteit van een andere onderneming of een andere organisatie waarmee het maatwerkbedrijf samenwerkt, heeft een onlosmakelijk verband of vormt een onderdeel van de productie of de handelsactiviteit van die onderneming of die organisatie.

De begeleide inschakeling omvat een permanente en kwaliteitsvolle begeleiding op de werkvloer van de andere onderneming of andere organisatie door een gekwalificeerde werkvloerbegeleider die in dienst is van het maatwerkbedrijf,

Artikel 4 Bij een enclavewerking is er voor de werknemers geen band van ondergeschiktheid ten

opzichte van de klant.

De werknemer blijft onder het gezag, leiding en toezicht van zijn werkgever.

De tewerkstelling van werknemers onder de vorm van enclavewerkingscontracten blijft onderworpen aan de algemene normen inzake welvoeglijkheid en beroepsbekwaamheid van de werknemers.

De wettelijke voorschriften inzake preventie en bescherming van de werknemers moeten strikt nageleefd worden. De werkgever is en blijft integraal verantwoordelijk voor alle veiligheids- en preventie- en beschermingsvoorschriften.

De ondernemingsraad, het comité voor preventie en bescherming op het werk en/of de syndicale afvaardiging van de werkgever oefenen hun volledige bevoegdheid uit ten aanzien van de werknemers tewerkgesteld in een enclave en krijgen hiertoe de nodige faciliteiten (o.a. werkplaatsbezoeken) en dit in overleg met de directie van de werkgever.

Pagina 1 van 5

Artikel 5 Bij het afsluiten van een enclavewerkingscontract:

- zal de syndicale delegatie opgericht bij de werkgever zo snel mogelijk op de hoogte worden gebracht;

-_zullen de leden van de ondernemingsraad en de leden van het comité voor preventie en bescherming opgericht bij de werkgever, hiervan op de hoogte gebracht worden op de eerstvolgende vergadering.

Hiertoe worden de volgende elementen meegedeeld aan de hand van het in bijlage gevoegd informatieformulier:

1. De volledige identiteit van de klant;

2. De voorziene duur van het contract;

3. Een algemene omschrijving van het werk met vermelding van de eventuele

bijkomende risico's verbonden aan de uitoefening ervan;

De plaats waar het werk wordt uitgevoerd;

Het aantal voorziene werknemers van de werkgever die worden tewerkgesteld;

De afspraak met de klant dat de voorwaarden inzake veiligheid en gezondheid

worden gerespecteerd, alsmede de toepassing van deze cao;

7. De waarborg van structurele werkvloerbegeleiding (zoals bij de eigen werkgever gebeurt) door gekwalificeerde doelgroepbegeleiders, verbonden door een arbeidsovereenkomst met de werkgever;

8. De geldende arbeidstijden en arbeidsregimes;

9. Een inventaris inzake de afwijkende verplaatsingsmogelijkheid, zoals beschreven in art. 8.

uh

Fundamentele wijzigingen aan een van deze elementen zullen worden meegedeeld aan de ondernemingsraad of bij ontstentenis daarvan het comité voor preventie en bescherming, of bij ontstentenis daarvan, de syndicale delegatie, op een volgende vergadering.

Het maatwerkbedrijf bezorgt minimaal een werkdag voor de start van de enclavewerking een afschrift van de schriftelijke overeenkomst aan het departement.

Met behoud van de toepassing van artikel 33, eerste lid van het decreet van 12 juli 2013

betreffende Maatwerk bij collectieve inschakeling, vermeldt de schriftelijke overeenkomst:

1. de duur van de opdracht, door vermelding van de aanvangs- en einddatum;

2. de nauwkeurige plaats van de tewerkstelling, door vermelding van adresgegevens en in voorkomend geval de coördinaten van de werkplaats;

3. de werktijdregeling van de doelgroepwerknemers en de begeleiders.

Artikel 6 Voor de werknemers tewerkgesteld in het kader van een enclavewerkingscontract gelden in principe dezelfde wettelijke bepalingen als deze van toepassing bij de werkgever.

Artikel 7 Vanaf het ogenblik dat er wordt afgeweken van het voor de werknemer geldende beginen eindduur binnen de beschutte / sociale werkplaats / het maatwerkbedrijf, kan de doelgroepmedewerker alleen op vrijwillige basis in enclavewerking worden ingeschakeld. Indien er meer arbeid gepresteerd wordt dan de normale arbeidstijd van de werknemer, wordt dit beschouwd als overwerk.

De werkgever gaat in overleg met de omkaderende en begeleidende functies om de begeleiding te organiseren. De begeleide inschakeling omvat een permanente en kwaliteitsvolle begeleiding op de werkvloer van de andere onderneming of andere organisatie door een gekwalificeerde werkvloerbegeleider die in dienst is van het maatwerkbedrijf.

Pagina 2 van 5

Artikel 8 Vervoerregeling van en naar de enclave:

In principe zorgt de werkgever voor de verplaatsing van en naar de plaats van de enclave en staat in voor de kost van het door haar georganiseerde vervoer.

De vervoerregeling is gebaseerd op het uitgangspunt dat de werknemer bij het begin van de werkdag naar de vestigingsplaats van het maatwerkbedrijf komt. Vandaar vertrekt men met gezamenlijk vervoer naar de enclave. ’'s Avonds gebeurt hetzelfde in omgekeerde volgorde.

In uitzonderlijke gevallen kan de werknemer ervoor kiezen (na akkoord van de werkgever) om rechtstreeks van thuis naar de enclave te gaan, en omgekeerd. In dit geval wordt dit traject als Woon-werkverkeer beschouwd. De werkgever maakt in dit geval afspraken met de werknemer omtrent de arbeidstijd op de enclave. De werknemer heeft het recht om terug te komen op de keuze om rechtstreeks van thuis naar de enclave te gaan en omgekeerd. De werkgever kan het akkoord intrekken om de werknemer rechtstreeks van thuis naar de enclave te laten gaan en omgekeerd,

In de vervoerregeling worden volgende definities gehanteerd:

e Het eerste stuk - van thuis naar het maatwerkbedrijf en omgekeerd — definiëren we als “Woon-werkverkeer”.

e De tijd van het maatwerkbedrijf tot op de enclave en omgekeerd wordt gedefinieerd als “Reistijd”.

e De werktijd op de enclave zelf wordt gedefinieerd als “Arbeidstijd”.

e De “normale dagelijkse arbeidsduur” verschilt per Maatwerkbedrijf en is daar contractueel bepaald, Met normale dagelijkse arbeidsduur wordt hieronder bedoeld het normaal aantal uren Arbeidstijd dat een werknemer dient te presteren op die bepaalde dag afhankelijk van het in voege zijnde uurrooster.

e Het Woon-werkverkeer en de Reistijd gelden in principe niet als Arbeidstijd en kunnen ook niet in aanmerking worden genomen voor de berekening van de overuren. Enkel de Arbeidstijd komt in aanmerking voor de berekening van de arbeidsduur en de eventuele overuren.

e Werkweek: de vijfdaagse werkweek vangt aan op maandag.

De hierboven gedefinieerde concepten verhouden zich op het niveau van de werkdag als volgt: De gepresteerde Arbeidstijd wordt indien nodig aangevuld tot de normale dagelijkse arbeidsduur door de Reistijd van die dag om te zetten naar Arbeidstijd. Indien hierna de resterende Reistijd de 60 minuten overschrijdt, zal het deel boven de 60 minuten als arbeidstijd beschouwd worden en dit zowel op het vlak van bezoldiging als op het vlak van de inachtname ervan voor de bepaling van overuren,

Op basis van de bovenstaande vervoersregeling kan de werkgever een antwoord formuleren op de vraag van de klant om de reguliere arbeidstijd integraal op de werkvloer van de klant te presteren. Sociale partners delen de visie dat de vervoersregeling geen instrument is om te komen tot bijkomende flexibiliteit en onderschrijven het belang van duidelijkheid over en stabiliteit in de toepassing van de vervoersregeling.

Vergoedingen:

e Arbeidstijd: gewone contractuele bezoldiging zoals voorzien door de wetgeving.

e Reistijd: Niettegenstaande de Reistijd niet als Arbeidstijd wordt aangemerkt, wordt het saldo van de reistijd die overblijft na eventuele omzetting naar Arbeidstijd, vergoed. Deze vergoeding wordt aan 100 % van het vigerende uurloon betaald. De Reistijd die geen Arbeidstijd uitmaakt zoals hierboven beschreven, wordt niet in aanmerking genomen om te bepalen of de dag- of weekgrens overschreden werd.

e Woon-werkverkeer: dit wordt geregeld door de CAO Mobiliteit.

Pagina 3 van 5

Artikel 9 Net zoals in het maatwerkbedrijf krijgen de werknemers de nodige opleiding en instructies om de taken in functie van het enclavewerkingscontract op een veilige en aanvaardbare wijze uit te voeren.

Artikel 10 De werknemer die deelneemt aan een enclavewerkingscontract mag als gevolg hiervan niet minder verdienen dan indien hij in het eigen maatwerkbedrijf aan het werk zou zijn (cf‚ individueel arbeidscontract).

Artikel 11 De werkgevers verbinden er zich toe om in de individuele arbeidsovereenkomst van onbepaalde duur, geen bepaling op te nemen die een principieel akkoord tot tewerkstelling onder de vorm van enclavewerking zou inhouden die buiten de normale arbeidstijd van de werknemer gaat.

Artikel 12 Overeenkomstig Deel II, 2.2.2. “individuele arbeidsovereenkomsten met ontbindende voorwaarde” van het Vlaams Intersectoraal Akkoord 5 d.d. 8 juni 2018, komen de sociale partners overeen dat er geen gebruik gemaakt wordt van individuele arbeidsovereenkomsten met ontbindende voorwaarde.

Artikel 13 Deze collectieve arbeidsovereenkomst mag geen afbreuk doen aan in de onderneming bestaande overeenkomsten die gunstiger zijn voor de werknemer.

Artikel 14 Elke betwisting betreffende de toepassing van deze collectieve arbeidsovereenkomst kan voor het verzoeningsbureau worden gebracht door de meest gerede partij.

Artikel 15 Deze collectieve arbeidsovereenkomst vervangt de CAO van 2 februari 2005 betreffende de ondernemingscontracten, registratienummer 74128/C0/327.01.

Deze collectieve arbeidsovereenkomst wordt gesloten voor onbepaalde tijd en treedt in werking op 1 januari 2019.

Zij kan worden opgezegd door elke partij mits een opzeggingstermijn van 6 maanden wordt betekend via een per post aangetekende brief, gericht aan de voorzitter van het paritair subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.

Pagina 4 van 5

BIJLAGE: INFORMATIEDOCUMENT

Dit document betreft de informatieplicht ten aanzien van het in de instelling bestaande overlegorgaan overeenkomstig artikel 4 van deze overeenkomst.

1. 2. 3

nus

De volledige identiteit van de klant;

De voorziene duur van het contract;

Een algemene omschrijving van het werk met vermelding van de eventuele bijkomende risico’s verbonden aan de uitoefening ervan;

De plaats waar het werk wordt uitgevoerd;

Het voorziene aantal werknemers die worden tewerkgesteld;

De afspraak met de klant dat de voorwaarden inzake veiligheid en gezondheid worden gerespecteerd, alsmede de toepassing van deze cao;

De waarborg van structurele begeleiding (zoals bij de eigen werkgever gebeurt) door gekwalificeerde doelgroepbegeleiders, verbonden door een arbeidsovereenkomst met de werkgever;

De geldende arbeidstijden en arbeidsregimes;

een inventaris inzake de afwijkende verplaatsingsmogelijkheid, zoals beschreven in art. 8.

Meegedeeld aan de:

1.1. Ondernemingsraad 1.2. Comité voor preventie en bescherming op het werk 1.3. Vakbondsafvaardiging

teeasesenneesnmaantsunnnTnENvnEnDE nennen eer ansannnrnErnnnnneren

Handtekening werkgever Handtekening overlegorgaan

Pagina 5 van 5
