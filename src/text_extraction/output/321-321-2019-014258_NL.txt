PARITAIR COMITE VOOR DE GROOTHANDELAARS-VERDELERS IN GENEESMIDDELEN

PC 321

COLLECTIEVE ARBEIDSOVEREENKOMST VAN 22 OKTOBER 2019 BETREFFENDE DE TEWERKSTELLING EN DE VORMING VAN DE RISICOGROEPEN

HOOFDSTUK 1 — TOEPASSINGSGEBIED

Artikel 1 - Deze collectieve arbeidsovereenkomst is van toepassing op de werkgevers en de werknemers van de ondernemingen die vallen onder de bevoegdheid van het Paritair comité voor de groothandelaars-verdelers in geneesmiddelen. met uitsluiting van de onderneming Multipharma cvba (Square Marie-Curie 30, 1070 ANDERLECHT,BE 866.855.346, RSZ 0000108026-95) en de onderneming De Voorzorg Hasselt cvba (Walenstraat 77, 3500 HASSELT, BTW BE 401.364.224, RSZ : 000-0631449-62).

HOOFDSTUK 2 - BEVORDERING VAN DE TEWERKSTELLING VAN DE RISICOGROEPEN

Artikel 2 - Deze collectieve arbeidsovereenkomst is gesloten in uitvoering van de Hoofdstuk VIII, afdeling 1 van de wet van 27 december 2006 houdende diverse bepalingen, gepubliceerd in het Belgisch Staatsblad van 28 december 2006.

De sociale partners verbinden er zich toe deze CAO aan te passen in geval van wijziging van de wetgeving zodat de sector zijn verplichtingen naleeft in verband met de risicogroepen vermeld in de wet van 27 december 2006 houdende diverse bepalingen, gepubliceerd in het Belgisch Staatsblad van 28 december 2006.

1. Categorieën en toekenningsvoorwaarden

Artikel 3 - Overeenkomstig het koninklijk besluit van 19 februari 2013 tot uitvoering van artikel 189, vierde lid, van de wet van 27 december

PC 321 RISICOGROEPEN 1/

2006 houdende diverse bepalingen (1) (B.S. 8 april 2013), dient 0.05% van de loonmassa aan te rekenen op deze nieuwe bijdrage, voorbehouden te worden ten gunste van één of meerdere groepen opgesomd in artikel 1 van het koninklijk besluit van 19 februari 2013. Van de 0.05 % van de loonmassa waarvan hiervoor bepaald, dient de helft besteed te worden aan de werknemers bepaald in artikel 2 van het koninklijk besluit.

De ondernemingen die een persoon uit één van de hierna vermelde risicogroepen voor onbepaalde duur aanwerft, kunnen een eenmalige forfaitaire toelage (“aanwervingspremie’) ten laste van het Sociaal fonds voor de groothandelaars-verdelers in geneesmiddelen bekomen :

- Werknemers van de sector van minstens 50 jaar;

-__ Werknemers van de sector van minstens 40 jaar bedreigd met ontslag (in opzeg of in ondernemingen met moeilijkheden);

-__ Langdurige laaggeschoolde werklozen (tot 1 jaar na de aanwerving);

-__ Werknemers met een handicap of blijvende ongeschiktheid;

- Jonge werknemers jonger dan 26 jaar in alternerend leren of in instapstages (minstens 0,025% van de 0,05%)

De aanwervingspremie wordt toegekend wanneer de werknemer 6 maanden anciënniteit in het contract van onbepaalde duur heeft bereikt in de onderneming.

De aanwervingspremie wordt slechts toegekend aan uitvoerend personeel, dit is de ‘gebaremiseerde werknemer’, met uitsluiting van kaderpersoneel en management.

Er kan per werknemer slechts één premie aan de werkgever toegekend worden.

PC 321 RISICOGROEPEN

2. Financiering

Artikel 4 - Teneinde de financiering te verzekeren van de aanwervingspremie, zijn de werkgevers bedoeld in het eerste artikel een bijdrage verschuldigd van 0,10 pct. berekend op de brutolonen van de werknemers.

In toepassing van artikel 14 van de Statuten van het Sociaal Fonds, zoals vastgelegd bij CAO van 13 maart 2014, wordt ze geheven en geïnd door de Rijksdienst voor Sociale Zekerheid.

De inning gebeurt op trimestriële basis.

De uitbetaling van de aanwervingspremies geschiedt bij beslissing van de Raad van bestuur van het Sociaal fonds voor de groothandelaarsverdelers in geneesmiddelen.

In voorkomend geval, kan het Sociaal fonds voor de groothandelaars-verdelers in geneesmiddelen de nodige beslissingen nemen om het bedrag van de aanwervingspremie, om zo een overschrijding te voorkomen van de financiële middelen, voortvloeiend uit de bijdragen van 0,10 pct.

3. Periodieke informatie

Artikel 5 - Jaarlijks wordt aan de raad van bestuur van het Sociaal fonds voor de groothandelaars-verdelers in geneesmiddelen een overzicht gegeven van:

-__ Het aantal uitbetaalde aanwervingspremies per risicogroep

- Het aantal uitbetaalde aanwervingspremies per onderneming

Trimestrieel wordt aan de ondernemingsraad een overzicht gegeven van de aanwervingen in het kader van bovenvermelde risicogroepen.

PC 321 RISICOGROEPEN

HOOFDSTUK 3 - SLOTBEPALINGEN

Artikel 6 - Deze collectieve arbeidsovereenkomst treedt in werking op 1 januari 2020 en houdt op van kracht te zijn op

31 december 2021.

PC 321 RISICOGROEPEN
