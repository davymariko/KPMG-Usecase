PARITAIR COMITÉ VOOR DE GEZONDHEIDSINRICHTINGEN EN -DIENSTEN (330)

COLLECTIEVE ARBEIDSOVEREENKOMST VAN 12 OKTOBER 2020 TOT WIJZIGING VAN DE COLLECTIEVE ARBEIDSOVEREENKOMST VAN 25 SEPTEMBER 2002 BETREFFENDE DE EINDEJAARSTOELAGE VOOR DE SECTOR THUISVERPLEGING, geregistreerd onder het nummer 64177/CO/305, gewijzigd door de collectieve

arbeidsovereenkomsten van 16 oktober 2003 (n°69016/CO/305) en 23 maart 2007 (n°83636/CO/305), en hernomen via de bijzondere collectieve arbeidsovereenkomst van 10 september 2007 met registratienummer 85666/CO/330.

In opvolging van de Gemeenschappelijke Richtlijnen van de vakbonden en de werkgevers in de gezondheidszorg d.d. 16 maart 2020 met als vitgangspunt dat de werknemer naast de tijdelijke werkloosheid geen bijkomend financieel verlies lijdt, komen de sociale partners van het Paritair Comité voor de gezondheidsinrichtingen en -diensten overeen hetgeen volgt,

Artikel 1 Deze collectieve arbeidsovereenkomst is van toepassing op de werkgevers en de werknemers van de diensten voor thuisverpleging.

Onder werknemers wordt verstaan: het mannelijk en vrouwelijk werklieden- en bediendepersoneel.

Artikel 2 In artikel 5, 8 1 van de collectieve arbeidsovereenkomst van 25 september 2002 betreffende de eindejaarstoelage (registratienummer 64177/co/305), afgesloten in het Paritair Comité voor de gezondheidsdiensten en overgenomen door de bijzondere collectieve arbeidsovereenkomst van 10 september 2007 (registratienummer 85666/co/330), afgesloten in het Paritair Comité van de gezondheidsinrichtingen en diensten, wordt na de tweede alinea een nieuwe alinea ingevoegd:

“Voor de berekening van de eindejaarstoelage voor het jaar 2020 worden de dagen van arbeidsonderbreking ingevolge tijdelijke werkloosheid ten gevolge van de pandemie veroorzaakt door het coronavirus voor de werknemers die een erkenning van de tijdelijke werkloosheid genoten hebben in de periode van 1 februari 2020 tot en met 30 september 2020, eveneens als gelijkgestelde arbeidsprestaties beschouwd.”

Artikel 3 Deze collectieve arbeidsovereenkomst wordt gesloten voor een bepaalde duur. Zij treedt in werking op 1 maart 2020 en houdt op van kracht te zijn op 31 december 2020.

Artikel 4 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
