PARITAIR SUBCOMITE VOOR DE BESCHUTTE WERKPLAATSEN VAN HET WAALS GEWEST EN DE DUITSTALIGE GEMEENSCHAP PSC327.03

Collectieve arbeidsovereenkomst van 9 juni 2020 tot toekenning van 10 extra verlofdagen aan de CAP in het Waals Gewest

Deze collectieve arbeidsovereenkomst (CAO) wordt gesloten in de context van de gezondheidscrisis naar aanleiding van het coronavirus COVID-19 om tegemoet te komen aan de sociale nood voor de stagiairs met een speciale leerovereenkomst die financieel zijn getroffen.

HOOFDSTUK 1: Toepassingsgebied Artikel 1 Deze collectieve arbeidsovereenkomst is uitsluitend van toepassing op de werkgevers en de stagiairs met een speciale leerovereenkomst (CAP) van de beschutte werkplaatsen erkend door het AVIQ, en die ressorteren onder PSC327.03, met uitzondering van de beschutte werkplaatsen gevestigd in de Duitstalige Gemeenschap.

Onder stagiairs met een speciale leerovereenkomst (CAP), wordt verstaan, de mannelijke en vrouwelijke stagiairs, tewerkgesteld in het kader van een speciale leerovereenkomst (CAP), bedoeld in afdeling 3 van hoofdstuk V van Titel IX van het Waals regelgevend Wetboek van Sociale Actie en Gezondheid.

Hoofdstuk 2: toekenning van extra verlofdagen Artikel 2 Krijgen 10 extra verlofdagen betaald door de beschutte werkplaats (=-x{), de stagiaires tewerkgesteld met een speciale leerovereenkomst (CAP) in een beschutte werkplaats en van wie de speciale leerovereenkomst werd geschorst, tussen 15 maart 2020 en 30 juni 2020, omwille van de maatregelen getroffen ter voorkoming van de verspreiding van het coronavirus COVID-19.

Deze verlofdagen worden toegekend aan de stagiairs met een speciale leerovereenkomst met ingang van 9 juni 2020 en moeten uiterlijk op 30 september 2020 worden opgenomen.

De verlofdagen die niet worden opgenomen tijdens deze periode mogen niet worden overgedragen na 30 september 2020 en zullen niet ten laste worden genomen door het FBZETAW

Artikel 3 De extra verlofdagen bedoeld in artikel 2 worden pro rata toegekend aan de deeltijdse werknemers,

Zij worden georganiseerd volgens dezelfde schikkingen die de beschutte werkplaatsen toepassen voor de andere aan hun werknemers toegekende verlofdagen.

Artikel 4 Het FBZ ETAW zal de verlofdagen vergoeden aan de beschutte werkplaatsen volgens de nadere regels die het zal vaststellen.

Hoofdstuk 3- Slotbepalingen

Artikel 5 Deze collectieve arbeidsovereenkomst treedt in werking op 9 juni 2020 en wordt gesloten voor bepaalde duur. Ze loopt in ieder geval ten einde op 30 september 2020.

Artikel 6 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comit√©s worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
