Collectieve arbeidsovereenkomst van 3 juni 2019 betreffende de toekenning van een eenmalige premie betreffende het jaar 2018

HOOFDSTUK 1. — Toepassingsgebied Artikel 1. Deze collectieve arbeidsovereenkomst is van toepassing op de werkgevers en op de werknemers van de bejaardentehuizen, van de rust- en verzorgingstehuizen, van de serviceflats, van de | dagverzorgingscentra voor bejaarden, van de psychiatrische verzorgingstehuizen, van de initiatieven voor beschut wonen voor psychiatrische patiënten, van de revalidatiecentra die erkend en gesubsidieerd zijn door de Gemeenschappelijke Gemeenschapscommissie van het Brussels Hoofdstedelijk Gewest, alsook de diensten voor voortgezette en palliatieve zorgen gevestigd op het grondgebied van het Brussels Hoofdstedelijk Gewest die ressorteren onder het Paritair Comité voor de gezondheidsinrichtingen en -diensten.

Artikel 2. De werknemers van de sectoren waarop de maatregelen van toepassing zullen zijn, zijn de werknemers die behoren tot de gesubsidieerde kaders van de erkende organisaties alsook hun werknemers “buiten kader" die worden ingezet voor taken in verband met de erkenning. Onder “werknemers” wordt verstaan: het mannelijk en vrouwelijk werklieden- en bediendenpersoneel.

HOOFDSTUK II. — Algemene bepalingen Artikel 3. Met toepassing van punt D. Overgangsbepalingen van het Protocolakkoord 2018-2019 van 18/07/2018 voor de non-profitsectoren van de Franse Gemeenschapscommissie en van de Gemeenschappelijke Gemeenschapscommissie, “rekening houdend met de termijnen en om zeker te kunnen zijn van de mobilisatie in vastleggingen en vereffeningen van het bedrag van 9.000.000 euro dat op de begroting 2018 voorzien is, werd beslist dit bedrag te vereffenen in de vorm van een eenmalige premie die effectief aan alle werknemers toegekend wordt (…) De premie moet worden uitgekeerd vóór eind 2018."

HOOFDSTUK II. — Bedragen en toepassingsmodaliteiten Artikel 4. Het bedrag van de eenmalige premie wordt forfaitair vastgesteld op 500 euro bruto voor elke werknemer die in 2018 minimaal 11 weken gewerkt heeft (gelijkstellingen inbegrepen: ziekteperiodes (maximaal een jaar) en ouderschapsverloven, het moederschapsverlof en het vaderschapsverlof, de jaarlijkse vakantie) in de referteperiode van 9 maanden (van 1 januari 2018 tot 30 september 2018).

Het bedrag van de eenmalige premie is vastgesteld voor de werknemers die tijdens die referteperiode voltijds tewerkgesteld waren en voor 100% aangesteld voor opdrachten die behoren tot de sectoren vermeld in artikel 1. Voor deeltijdse werknemers wordt het bedrag van de premie berekend naar rato van de contractueel bepaalde wekelijkse arbeidstijd. Voor de werknemers die eveneens opdrachten uitoefenen die tot een ander kader behoren, wordt het bedrag van de premie berekend naar rato van het toewijzingspercentage ervan voor de opdrachten die behoren tot de sectoren vermeld in artikel 1.

Artikel 5. Zonder afbreuk te doen aan artikel 6 van deze overeenkomst, wordt het bedrag van de eenmalige premie bedoeld in artikel 4 tegelijkertijd met het loon betreffende de maand juni 2019 betaald aan de werknemers

Artikel 6. De partijen komen overeen dat de voordelen verkregen in deze collectieve arbeidsovereenkomst slechts effectief zullen worden toegekend aan de werknemers voor zover de Regering de bepaling volledig uitvoert waarin voorzien is in punt D. 1. van het protocolakkoord 2018-2019 gesloten op datum van 18 juli 2018 en dat de operatoren door haar gemandateerd (cf. brief COCOF van 28 november 2018 en brief GGC van 24 december 2018) om de gegevens te verzamelen van de werkgevers en van de werknemers, om het bedrag te berekenen en te storten van de subsidie die bestemd is om het bedrag te dekken van de premie rekening houdend met de werkgeversbijdragen voor de sociale zekerheid, hun opdrachten volledig uitvoeren.

Artikel 7. Deze eenmalige premie vervangt niet geheel of gedeeltelijk de premies die reeds bij collectieve arbeidsovereenkomst, bedrijfsakkoord of -overeenkomst aan de werknemers zijn toegekend.

HOOFDSTUK IV, — Slotbepalingen Artikel 8. Deze collectieve arbeidsovereenkomst heeft uitwerking met ingang van 1 juni 2018.

Zij wordt gesloten voor bepaalde tijd en loopt ten einde op 31 december 2019.
