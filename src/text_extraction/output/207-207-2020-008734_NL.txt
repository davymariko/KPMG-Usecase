Bestaanszekerheid

CAO van 23/06/2020 gesloten in het Paritair Comité voor de bedienden van de scheikundige nijverheid betreffende een aanvullende werkloosheidsuitkering in geval van schorsing van de uitvoering van de arbeidsovereenkomst omwille van tijdelijke werkloosheid als gevolg van het coronavirus

Overwegende de uitzonderlijke situatie waarmee België in het algemeen en de werkgevers en de werknemers in het bijzonder te maken krijgt in het kader van de coronacrisis; Deze CAO is van toepassing op de werkgevers van de ondernemingen welke ressorteren onder het Paritair Comité voor de bedienden uit de scheikundige nijverheid en op de bedienden waarvan de functies opgenomen zijn in de classificatie der functies opgesteld door dit Paritair Comité, hierna “de werknemer(s)” genoemd.

Met “werknemer(s)” wordt verstaan: de mannelijke en vrouwelijke werknemers. ARTIKEL 2

De werknemers waarvan de uitvoering van de arbeidsovereenkomst tijdens de duur van deze CAO wordt geschorst omwille van tijdelijke werkloosheid wegens overmacht ten gevolge van het coronavirus hebben recht, ten laste van hun werkgever, op een aanvullende werkloosheidsuitkering vastgelegd op €11 per dag waarop niet wordt gewerkt In toepassing van de regeling tijdelijke werkloosheid wegens overmacht ten gevolge van het coronavirus. ARTIKEL 3

Tijdens de duur van deze CAO worden alle dagen tijdelijke werkloosheid niet aangerekend op de periode van maximum zestig dagen per jaar uit artikel 2 van de CAO van 19 november 2019 gesloten in het Paritair Comité voor de bedienden van de scheikundige nijverheid betreffende een aanvullende werkloosheidsuitkering in geval van schorsing van de uitvoering van de arbeidsovereenkomst conform de bepalingen opgenomen in artikel 77/1 tot en

met 77/7 van de wet van 3 juli 1978 betreffende de  arbeidsovereenkomsten (registratienummer 155993).

ARTIKEL 4

Tijdens de duur van deze CAO worden alle dagen tijdelijke werkloosheid in het kader van artikel 8 van de CAO van 20 juni 2017 betreffende de minimum eindejaarspremie voor de bedienden uit de scheikundige (registratienummer 141367) gelijkgesteld met werkelijke arbeid.

ARTIKEL 5

In afwijking van artikel 2 van de CAO van 19 november 2019 gesloten in het Paritair Comité voor de bedienden van de scheikundige nijverheid betreffende een aanvullende werkloosheidsuitkering in geval van schorsing van de uitvoering van de arbeidsovereenkomst conform de bepalingen opgenomen in artikel 77/1 tot en met 77/7 van de wet van 3 juli 1978 betreffende de  arbeidsovereenkomsten (registratienummer 155993) wordt tijdens de duur van deze CAO de voorwaarde van 6 maanden anciënniteit uit bovengenoemd artikel 2 opgeschort.

ARTIKEL 6

De bepalingen van deze CAO doen geen afbreuk aan de gunstigere bepalingen die in de ondernemingen bestaan.

ARTIKEL 7 — Duur

Deze CAO is gesloten voor een bepaalde duur.

Deze CAO treedt in werking op 1 juli 2020, blijft van toepassing zolang de RVA in het kader van de coronacrisis de notie “tijdelijke werkloosheid wegens overmacht’ soepel toepast en de vereenvoudigde procedure blijft hanteren, maar loopt in ieder geval uiterlijk op 31 augustus 2020 af.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen

verbindende kracht bij wordt gevraagd.

ARTIKEL 8 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.

koninklijk besluit
