Paritair subcomité voor de haven van Antwerpen, “Nationaal Paritair Comité der Haven van Antwerpen” genaamd

Collectieve arbeidsovereenkomst van 29 april 2019

Invoering van een plan voor de toekenning van nietrecurrente resultaatsgebonden voordelen

Overwegende dat de hele gemeenschap inspanningen doet om de veiligheid in de Belgische havens te versterken;

Overwegende dat alle betrokken partijen de respectievelijke Gemeenschappelijke Jaaractieplannen actief ondersteunen en uitdragen;

Overwegende dat het de wens is van de havengemeenschap om haar veiligheidscijfers continu te verbeteren;

Overwegende dat de havengemeenschap het belangrijk vindt om zowel werknemers als bedrijven te stimuleren in hun inspanningen om een actief veiligheidsbeleid om te zetten in de praktijk

willen partijen een niet-recurrent resultaatsgebonden voordeel toekennen conform volgende overeenkomst

Artikel 1. Deze collectieve arbeidsovereenkomst is van toepassing op de werkgevers die ressorteren onder de bevoegdheid van het Paritair subcomité voor de haven van Antwerpen, “Nationaal Paritair Comité der haven van Antwerpen" genaamd en de havenarbeiders, de logistieke werknemers met veiligheidscertificaat en de vaklui die zij tewerkstellen.

Art. 2. Deze collectieve arbeidsovereenkomst wordt afgesloten in toepassing van de collectieve arbeidsovereenkomst nr. 90 van 20 december 2007 betreffende de niet-recurrente resultaatsgebonden voordelen, gewijzigd door de collectieve arbeidsovereenkomsten nr. 90bis van 21 december 2010 en 90/3 van 27 november 2018. Zij vervangt geen bestaand stelsel van niet-recurrente resultaatsgebonden voordelen.

Art. 3. De Gemeenschappelijke Interne Dienst voor Preventie en Bescherming publiceert jaarlijks de frequentiegraad inzake arbeidsongevallen. Deze frequentiegraad is de resultante van volgende berekening:

aantal arbeidsongevallen x 1.000.000 aantal uren blootstelling

In de teller worden alle arbeidsongevallen meegenomen overkomen bij de werkgevers zoals vermeld in artikel 1 en betrekking hebbend op de havenarbeiders, de logistieke werknemers met veiligheidscertificaat en de vaklui.

De noemer vermeldt het aantal uren blootstelling aan het risico bij dezelfde doelgroep als vermeld in vorige alinea.

De frequentiegraad over het jaar 2018 bedraagt 71,65.

De sector voldoet aan de bepalingen van artikel 10bis van de collectieve arbeidsovereenkomst nr. 90 van 20 december 2007 betreffende de niet-recurrente resultaatsgebonden voordelen, gewijzigd door de collectieve arbeidsovereenkomsten nr. 90bis van 21 december 2010 en 90/3 van 27 november 2018.

Art. 4. Volgende regels gelden voor de toekenning van het voordeel:

a) hebben recht op deze premie:

- de havenarbeiders en de vaklui die erkend of ingeschreven zijn tijdens de referteperiode

- de logistieke werknemers met veiligheidscertificaat die a.1. verbonden zijn met een arbeidsovereenkomst tijdens de volledige referteperiode a.2. in dienst komen tijdens de referteperiode en minstens de helft van de referteperiode verbonden zijn met een arbeidsovereenkomst.

Worden eveneens als dusdanig beschouwd: de havenarbeiders, de logistieke werknemers met veiligheidscertificaat en de vaklui die in 2019 met pensioen zijn gegaan

of overgegaan zijn naar het stelsel van de verminderd arbeidsgeschikten.

b) hebben geen recht op deze premie:

- havenarbeiders die afstand hebben gedaan van hun erkenning gedurende de referteperiode en logistieke werknemers met veiligheidscertificaat en vaklui die ontslag hebben genomen gedurende de referteperiode;

- havenarbeiders van wie de erkenning werd ingetrokken om dringende redenen of wegens tekort aan prestaties en logistieke werknemers met veiligheidscertificaat en vaklui die werden ontslagen om dringende redenen;

- havenarbeiders, logistieke werknemers met veiligheidscertificaat en vaklui waarvan de erkenning of inschrijving geschorst is gedurende de volledige referteperiode.

Kk 3

Art. 5. a) Ingeval de frequentiegraad zoals bepaald in artikel 3 op het einde van de referteperiode maximaal 70 bedraagt:

- iedere havenarbeider of vakman en die voldoet aan de voorwaarden beschreven in artikel 4, ontvangt een voordeel van 100 EUR ongeacht het aantal effectieve prestaties gedurende de referteperiode;

- iedere logistieke werknemer met veiligheidscertificaat die voldoet aan de voorwaarden beschreven in artikel 4, ontvangt een voordeel van 70 EUR.

b) Ingeval de frequentiegraad zoals bepaald in artikel 3 op het einde van de referteperiode maximaal 69 bedraagt:

- iedere havenarbeider of vakman en die voldoet aan de voorwaarden beschreven in artikel 4, ontvangt een voordeel van 150 EUR ongeacht het aantal effectieve prestaties gedurende de referteperiode;

- iedere logistieke werknemer met veiligheidscertificaat die voldoet aan de voorwaarden beschreven in artikel 4, ontvangt een voordeel van 105 EUR.

De referteperiode loopt van 1 april 2019 tot 30 juni 2019.

Er is geen cumul mogelijk tussen het bedrag vermeld in artikel 5 a) en het bedrag vermeld in artikel 5b).

Art 6. De Gemeenschappelijke Interne Dienst voor Preventie en Bescherming zal de frequentiegraad in september berekenen en onmiddellijk de voorzitter van het Paritair Subcomité hierover informeren.

Art. 7. leder geschil over de evaluatie van de resultaten wordt behandeld in het Paritair Subcomité van de haven van Antwerpen, “Nationaal Paritair Comité der Haven van Antwerpen” genaamd.

Art. 8. Het bedrag wordt begin oktober 2019 individueel aan de werknemer gestort met de laatste loonbetaling met betrekking tot september 2019.

Art. 9. De geldigheidsduur van het plan loopt van 1 april 2019 tot 31 oktober 2019.

Art. 10. Deze collectieve arbeidsovereenkomst wordt gesloten voor bepaalde tijd en treedt in werking op 1 april 2019 tot en met 31 oktober 2019.

tij
