Neerlegging-Dépôt: 15/02/2018 Regist.-Enregistr.: 05/03/2018 N°: 144982/C0/120.02

PARITAIR SUBCOMITE VOOR DE VLASBEREIDING

Gelet op de wet van 27 december 2006 houdende diverse bepalingen (1), Titel XII, Hoofdstuk VIIl, afdelingen 1 en 2 (B.S. 28 december 2006), laatst gewijzigd door de wet ter ondersteuning van de werkgelegenheid van 30 december 2009 (B.S. 31 december 2009);

Gelet op het Koninklijk Besluit van 26 september 2013 waarbij bepaalde categorieën van werkgevers worden vrijgesteld van de bijzondere werkgeversbijdrage ter financiering van het stelsel van de tijdelijke werkloosheid en de anciënniteitstoeslag voor oudere werklozen ingesteld bij Koninklijk Besluit van 27 november 1996 (B.S. 7 oktober 2013);

Gelet op het Koninklijk Besluit van 19 februari 2013 tot uitvoering van artikel 189, vierde lid, van de wet van 27 december 2006 houdende diverse bepalingen (Il) (B.S. 8 april 2013); gewijzigd bij Koninklijk Besluit van 19 april 2014 (BS van 6 mei 2014);

Gelet op titel Ill, hoofdstuk 1 van de wet tot verbetering van de werkgelegenheid van 23 april 2015;

Gelet op de algemene nationale collectieve arbeidsovereenkomst van 11 juli 2017, gesloten in het Paritair Subcomité voor de Vlasbereiding;

WORDT TUSSEN : ACV-CSC Algemene Centrale-ABVV Algemene Centrale der Liberale Vakbonden van België enerzijds EN

Algemeen Belgisch Vlasverbond VEHAVLAS anderzijds

HET VOLGENDE OVEREENGEKOMEN:

|. TOEPASSINGSGEBIED Artikel 1 Deze collectieve arbeidsovereenkomst is van toepassing op alle ondernemingen en op alle erin tewerkgestelde arbeiders en arbeidsters die onder de bevoegdheid vallen van het Paritair Subcomité voor de Vlasbereiding.

I. DRAAGWIDTE VAN DE OVEREENKOMST Artikel 2 Deze collectieve arbeidsovereenkomst wordt gesloten voor de jaren 2017 en 2018 in toepassing van titel XIII, hoofdstuk VIII, afdeling 1 van de wet houdende diverse bepalingen van 27 december 2006, in toepassing van artikel 30 van de Wet op het Generatiepact van 23 december 2005 en in toepassing van titel Ill, hoofdstuk 1 van de wet tot verbetering van de werkgelegenheid van 23 april 2015.

UL PATRONALE BIJDRAGE Artikel 3 De werkgevers zijn voor de periode van 1 januari 2017 tot en met 31 december 2018 aan het Waarborg- en Sociaal Fonds voor de Vlasbereiding, een bijdrage van 0,10% verschuldigd, berekend op grond van het volledig loon van de arbeiders(sters), zoals bedoeld in artikel 23 van de wet van 29 juni 1981 houdende de algemene beginselen van de sociale zekerheid voor werknemers en de uitvoeringsbesluiten van deze wet.

Deze bijdrage is per kwartaal verschuldigd op de lonen betaald gedurende de periode van 1 januari 2017 tot en met 31 december 2018 en wordt door het Waarborg- en Sociaal Fonds voor de Vlasbereiding geïnd en op de sectie “Opleiding” gestort.

IV. INITIATIEVEN TER BEVORDERING VAN DE VORMING EN TEWERKSTELLING VAN RISICOGROEPEN

Artikel 4 De samenwerking met de sectorale opleidingsinstellingen uit de textiel- en breigoednijverheid COBOT en CEFRET wordt verdergezet. |

Er wordt ook samenwerking nagestreefd met andere opleidingsinstellingen en professionele opleidingsverstrekkers zoals Provikmo.

Artikel 5 Ondertekende partijen komen overeen om voor de periode 2017 en 2018 de middelen zoals bepaald in artikel 3 hierboven aan te wenden voor de uitwerking van opleidingsprojecten en opleidingsinitiatieven voor personen die behoren tot de risicogroepen zoals omschreven in artikelen 6 en 7 hierna.

Artikel 6 Voor de toepassing van deze collectieve arbeidsovereenkomst verstaan de partijen onder risicogroepen:

e de werknemers uit de sector vlasbereiding die zonder bij- of omscholing het risico lopen langdurig werkloos te worden;

e de werknemers die door herstructurering of sluiting van hun onderneming hun werk verliezen en die zonder bij- of omscholing het risico lopen langdurig werkloos te worden;

. de werknemers die gedurende een lange periode getroffen zijn door tijdelijke werkloosheid;

e de werkzoekenden;

e de risicogroepen zoals bedoeld in het KB van 19 februari 2013 tot uitvoering van artikel 189, vierde lid, van de wet van 27 december 2006 houdende diverse bepalingen (1), worden beschouwd als risicogroepen:

- de werknemers van minstens 50 jaar oud die in de sector werken;

- de werknemers van minstens 40 jaar oud die in de sector werken en bedreigd zijn met ontslag;

- de niet-werkenden en de personen die sinds minder dan een jaar werken en nietwerkend waren op het ogenblik van hun indienstneming;

- de personen met een verminderde arbeidsgeschiktheid;

- de jongeren die nog geen 26 jaar oud zijn en opgeleid worden, hetzij in een stelsel alternerend leren, hetzij in het kader van een individuele beroepsopleiding, hetzij in het kader van een instapstage.

Artikel 7 Van de bijdrage bepaald ín artikel 3 van onderhavige collectieve arbeidsovereenkomst zal 0,05% worden voorbehouden aan jongeren die nog geen 26 jaar oud zijn. Het betreft meer bepaald de niet-werkende jongeren en de jongeren die sinds minder dan een jaar werken en niet-werkend waren op het ogenblik van hun indienstneming en de jongeren met een verminderde arbeidsgeschiktheid.

V. VERHOGING VAN DE PARTICIPATIEGRAAD Artikel 8 De sociale partners zullen een toename van de participatiegraad aan vorming en opleiding realiseren door:

° het opleidingsaanbod van de sectorale opleidingscentra COBOT en CEFRET bekend te maken aan werkgevers en werknemers;

e opleidingsinitiatieven en opleidingsprojecten uit te werken in samenwerking met externe professionele opleidingsvertrekkers zoals PROVIKMO en deze aan te bevelen aan de werkgevers en werknemers in de sector:

e werkgevers aan te moedigen om alle, zowel formele als informele, opleidingsinspanningen nauwgezet te registreren.

VI.  EINDBEPALINGEN

Artikel 9 Deze collectieve arbeidsovereenkomst treedt in werking op 1 januari 2017 en is gesloten voor de periode van 1 januari 2017 tot en met 31 december 2018.

Artikel 10 De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit.
