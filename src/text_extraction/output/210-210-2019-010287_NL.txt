PARITAIR COMITE VOOR DE BEDIENDEN VAN DE IJZERNIJVERHEID (PC nr. 210)

COLLECTIEVE ARBEIDSOVEREENKOMST VAN 3 JULI 2019 TOT INVOERING VAN EEN TIJDELIJK STELSEL VAN WERKLOOSHEID MET BEDRIJFSTOESLAG OP 59 JAAR IN 2019 EN 2020

HOOFDSTUK | — ONDERWERP

Artikel 1. — Onderhavige overeenkomst is afgesloten in uitvoering van het Sectoraal Akkoord van 3 juli 2019, evenals in toepassing van artikel 3, 87 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag, van artikel 16, 85 van het koninklijk besluit van 30 december 2014 tot wijziging van het koninklijk besluit van 3 mei 2007 en van de collectieve arbeidsovereenkomsten nr. 134 en 135 binnen de Nationale Arbeidsraad.

Deze overeenkomst heeft tot doel een sectoraal kader van werkloosheid met bedrijfstoeslag te bepalen, waarvan de toepassingsmodaliteiten onderhandeld worden op ondernemings-vlak.

HOOFDSTUK Il — TOEPASSINGSGEBIED

Art. 2. — Onderhavige overeenkomst is van toepassing in de ondernemingen die onder het Paritair Comité voor de bedienden van de ijzernijverheid (PC nr. 210) vallen en op de gebaremiseerde werknemers en werkneemsters die door een arbeidsovereenkomst voor bediende aan deze ondernemingen zijn gebonden.

HOOFDSTUK III — MODALITEITEN

Art. 3. — Onderhavige overeenkomst voert tijdelijk, volgens de hierna vermelde modaliteiten, een recht op werkloosheid met bedrijfstoeslag in ten gunste van ontslagen werknemers van minstens 59 jaar in 2019 en 2020 op het ogenblik van de beëindiging van de arbeidsovereenkomst, die op dat ogenblik een beroepsverleden van minstens 40 jaar als loontrekkende kunnen laten gelden (zogenaamd stelsel 59-40).

De leeftijdsvoorwaarde moet voldaan worden tijdens de geldigheidsduur van de CAO.

Art. 4. — In het raam van het stelsel van werkloosheid met bedrijfstoeslag heeft de werknemer recht op een aanvullende vergoeding ten laste van de werkgever. Deze vergoeding wordt berekend en toegekend overeenkomstig de bepalingen van de collectieve arbeidsovereenkomst nr. 17 en van zijn wijzigende arbeidsovereenkomsten, afgesloten binnen de Nationale Arbeidsraad.

Art.5 — De sector formuleert een aanbeveling aan de ondernemingen om op hun niveau de aanvragen die ingediend zouden worden voor een stelsel van werkloosheid met bedrijfstoeslag 59-40 — gunstig en vanuit een niet-discriminerend oogpunt — te onderzoeken, met inachtneming van alle elementen van de situatie van de werknemer en de organisatorische factoren.

HOOFDSTUK IV — TOEPASSINGSDUUR

Art. 6. — Onderhavige overeenkomst wordt afgesloten voor een bepaalde duur. Ze heeft uitwerking met ingang van 1 januari 2019 en treedt buiten werking op 31 december 2020.
