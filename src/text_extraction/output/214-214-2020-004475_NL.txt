| Neerlegging-Dépôt: 09/04/2020 Regist.-Enregistr.: 25/05/2020 N°: 158552/CO/214

PARITAIR COMITE VOOR DE BEDIENDEN VAN DE TEXTIELNIJVERHEID

ALGEMENE NATIONALE COLLECTIEVE ARBEIDSOVEREENKOMST VAN 7 APRIL 2020 HOUDENDE

SECTORALE MAATREGELEN IN HET KADER VAN DE CORONAVIRUSCRISIS

Cao van 13 oktober 2000: datum registratie 14 november 2000, registratienummer 55843/CO/214

Overwegende de uitzonderlijk situatie waarmee België in het algemeen en de arbeidswereld in het bijzonder te maken krijgen om de verspreiding van de covid 19-ziekte tegen te gaan;

Gelet op de impact van deze uitzonderlijke situatie op de textielsector;

Gelet op het ontwerpakkoord van 27 maart 2020,

WORDT TUSSEN Algemeen Christelijk Vakverbond

Algemene Centrale ABVV Algemene Gentrale der Liberale Vakbonden van België enerzijds,

EN

FEDUSTRIA, de federatie van de textiel-, hout- en meubelindustrie anderzijds,

HET VOLGENDE OVEREENGEKOMEN:

HOOFDSTUK I. TOEPASSINGSGEBIED

Artikel 1 Deze collectieve arbeidsovereenkomst is van toepassing op alle textielondernemingen en op alle erin tewerkgestelde bedienden die onder de bevoegdheid vallen van het Paritair Comité voor de bedienden van de textielnijverheid (PG nr. 214), met uitzondering van de Celanese Production Belgium BVBA en Gelanese BVBA.

S4 Met “bedienden” worden de mannelijke en vrouwelijke bedienden bedoeld.

HOOFDSTUK IL. GEMEENSCHAPPELIJKE VERKLARING Artikel 2 De sociale partners van de textielsector engageren zich ten volle om zowel tegenover de werkgevers als de werknemers het belang te benadrukken van het in acht nemen van de nodige veiligheidsmaatregelen en social distancing. Tevens bevestigen zij het belang om aan het werk te blijven of terug aan het werk te gaan, daar waar mogelijk en de nodige veiligheidsmaatregelen en social distancing kunnen worden toegepast en dit ongeacht of het essentiële of niet-essentiële activiteiten betreft.

De sociale partners van de textielsector onderschrijven dan ook ten volle de gemeenschappelijke verklaring en oproep van de interprofessionele werkgevers- en werknemersorganisaties, vertegenwoordigd in de Groep van 10, van 27 maart 2020.

HOOFDSTUK III. TIJDELIJKE WERKLOOSHEID WEGENS OVERMACHT Artikel 3 Voor elke dag die zich situeert in de periode van 13 maart 2020 tot en met 14 mei 2020 en waarop de bediende niet heeft gewerkt wegens tijdelijke werkloosheid wegens overmacht in het kader van de coronaviruscrisis, is de werkgever een supplement verschuldigd van 2,60 euro (regime vijfdagenweek; 2,17 euro uitgedrukt in regime zesdagenweek) bovenop de werkloosheidsuitkeringen wegens schorsing van de uitvoering van zijn arbeidsovereenkomst omwille overmacht.

Voor de tijdelijke werkloosheid wegens overmacht in de maanden maart en april 2020 wordt dit

supplement betaald bij de loonafrekening voor de maand april 2020; voor de tijdelijke werkloosheid wegens overmacht in de maand mei 2020 met de loonafrekening van de maand mei 2020.

Artikel 4 Voor de bediende, tewerkgesteld in de (halve) overbruggingsploegen wordt het bedrag van 2,60 euro per dag in de vijfdagenweek omgezet naar 5,78 euro per dag in de overbruggingsploegen.

Artikel 5 Voor de deeltijds tewerkgestelde bedienden wordt dit supplement pro rata toegekend op basis van de tewerkstellingsbreuk van toepassing op de desbetreffende dag tijdelijke werkloosheid.

Artikel 6 Dit supplement wordt betaald door de werkgever, maar ten laste genomen door het Fonds voor Bestaanszekerheid voor de bedienden van de Textielnijverheid (hierna het Fonds genoemd). De werkgever kan dit supplement terugvorderen bij het Fonds. De Raad van Beheer van het Fonds zal daartoe de toepasselijke modaliteiten vastleggen.

Artikel 7 De ondernemingen hebben de mogelijkheid om tegen eind april 2020 respectievelijk eind mei 2020 van het Fonds een voorschot te bekomen met het oog op de betaling van dit supplement. De Raad van Beheer van het Fonds zal daartoe de toepasselijke modaliteiten vastleggen.

Artikel 8 De ondernemingen die reeds een minstens gelijkwaardige regeling op ondernemingsvlak voorzien hebben, kunnen dit sectorale supplement daar op aanrekenen en eveneens terugvorderen bij het Fonds.

HOOFDSTUK IV. VERHOGING VAN HET PATRONAAL AANDEEL IN DE MAALTIJDCHEQUE

Artikel 9 Tijdens de periode van 13 maart 2020 tot en met 14 mei 2020 wordt het patronaal aandeel in de maaltijdcheque verhoogd met 2 euro.

Artikel 10 S1 In afwijking op artikel 9 wordt voor de bedienden, tewerkgesteld in de (halve) overbruggingsploegen, het patronaal aandeel van de maaltijdcheque verhoogd met 2,51 euro indien aan de voltijds tewerkgestelde bedienden in de klassieke ploegen één maaltijdcheque per gepresteerde dag wordt toegekend.

82 Indien de onderneming de alternatieve telling voor de voltijds tewerkgestelde bedienden toepast, wordt in afwijking op $1 hiervoor, voor de bedienden, tewerkgesteld in de (halve) overbruggingsploegen, het patronaal aandeel van de maaltijdcheque verhoogd met 2,65 euro.

Artikel 11 Deze tijdelijke verhoging van het patronaal aandeel in de maaltijdcheque heeft geen invloed op de berekeningswijze van het aantal verschuldigde maaltijdcheques zoals die vandaag in de onderneming wordt toegepast.

Artikel 12 De verhoging van het patronaal aandeel in de maaltijdcheque zoals voorzien in de artikelen 9 en 10 hiervoor wordt betaald door de werkgever, maar ten laste genomen door het Fonds. De ondernemingen kunnen deze verhoging terugvorderen bij het Fonds. De Raad van Beheer van het Fonds zal daartoe de toepasselijke modaliteiten vastleggen.

Artikel 13 Voor ondernemingen die reeds maaltijdcheques toekennen met een nominale waarde van 8 euro, wordt op sectoraal niveau een alternatieve regeling uitgewerkt: als equivalent van de verhoging van het patronaal aandeel van de maaltijdcheque zoals bedoeld in artikel 9 hiervoor, wordt per toegekende maaltijdcheque in de periode van 13 maart 2020 tot en met 14 mei 2020, een bruto premie van 2 euro toegekend.

Artikel 14 De ondernemingen die onvoldoende ruimte hebben binnen de maaltijdcheque (maximum 8 euro) om het patronaal aandeel te verhogen zoals bedoeld in de artikelen 9 en 10 hiervoor, dienen prioritair de nog beschikbare ruimte binnen de maaltijdcheque te benutten. Voor het saldo passen zij verhoudingsgewijs de alternatieve regeling toe bedoeld in artikel 13 hiervoor.

Artikel 15 81 In afwijking op artikel 13 wordt voor de bedienden, tewerkgesteld in de (halve) overbruggingsploegen, de bruto premie vastgesteld op 2,51 euro. De bruto premie van 2,51 euro wordt evenveel keer toegekend als er maaltijdcheques toegekend worden voor dezelfde periode zoals berekend volgens de alternatieve telling.

82 Indien de onderneming voor de maaltijdcheques de alternatieve telling voor de voltijds tewerkgestelde bedienden toepast, wordt in afwijking op 81 hiervoor, voor de bedienden, tewerkgesteld in de (halve) overbruggingsploegen, de bruto premie vastgesteld op 2,65 euro. De bruto premie van 2,65 euro wordt evenveel keer toegekend als er maaltijdcheques toegekend worden voor dezelfde periode zoals berekend volgens de alternatieve telling.

Artikel 16 De bruto premie bedoeld in de artikelen 13, 14 en 15 hiervoor, zal voor de maanden maart en april 2020 door de werkgever betaald worden met de loonafrekening van de maand april 2020; voor de maand mei 2020 zal dit gebeuren met de loonafrekening van de maand mei 2020.

Artikel 17 De bruto premie bedoeld in de artikelen 13, 14 en 15 hiervoor wordt betaald door de werkgever, maar ten laste genomen door het Fonds. De ondernemingen kunnen deze bruto premie, verhoogd met 28% patronale lasten, terugvorderen bij het Fonds. De Raad van Beheer van het Fonds zal daartoe de toepasselijke modaliteiten vastleggen.

Artikel 18 De ondernemingen hebben de mogelijkheid om tegen eind april 2020 respectievelijk eind mei 2020 van het Fonds een voorschot te bekomen met het oog op de betaling van hetzij de verhoging van het patronaal aandeel van de maaltijdcheque hetzij van de bruto premie of hetzij een combinatie van beide. De Raad van Beheer van het Fonds zal daartoe de toepasselijke modaliteiten vastleggen.

Artikel 19 De ondernemingen die reeds een minstens gelijkwaardige regeling op ondernemingsvlak voorzien hebben, kunnen de sectorale regeling op deze ondernemingsregeling aanrekenen en eveneens terugvorderen bij het Fonds.

Artikel 20 De ondernemingen die aan hun bedienden waarvan de functie niet beantwoordt aan de criteria van één van de zes categorieën waarvan sprake in de functieclassificatie voorzien in de collectieve arbeidsovereenkomst van 25 april 2003 betreffende de invoering van de herziene en geactualiseerde functieclassificatie en de eraan gekoppelde weddeschaal, nog geen maaltijdcheques toekennen, dienen voor deze bedienden geen maaltijdcheques in te voeren in uitvoering van onderhavige collectieve arbeidsovereenkomst en passen de hiervoor uiteengezette regeling m.b.t. de bruto premie toe.

HOOFDSTUK V. SPREIDING VAN DE BETALING VAN DE PATRONALE BIJDRAGEN Artikel 21 Aan de textielondernemingen bedoeld in artikel 1 wordt de mogelijkheid geboden tot spreiding van de betaling in 12 maandelijkse gelijke schijven voor de patronale bijdragen aan de Fondsen, zonder bijdrageverhoging en nalatigheidsintresten.

Artikel 22 De spreiding van de betaling van de patronale bijdragen, geïnd door het Fonds zowel voor eigen rekening als voor rekening van derden, geldt voor de patronale bijdragen die verschuldigd zijn op de lonen betaald in het 1°® en 24° kwartaal 2020.

Op de normale vervaldata van de voormelde refertekwartalen, nl. 30 april en 31 juli van dit jaar (2020) is de eerste van de twaalf maandelijkse schijven verschuldigd. De daaropvolgende

schijven dienen telkens tegen de laatste dag van elke volgende maand betaald te worden.

De Raad van Beheer van het Fonds zal daartoe de toepasselijke modaliteiten vastleggen.

HOOFDSTUK VI. FONDS VOOR BESTAANSZEKERHEID VOOR DE BEDIENDEN Artikel 23 De statuten van het Fonds worden aangepast met hetgeen in de artikelen 3 tot en met 22 hiervoor overeengekomen werd.

HOOFDSTUK VI. DUUR VAN DE OVEREENKOMST Artikel 24 Deze collectieve arbeidsovereenkomst is van toepassing vanaf 13 maart 2020 tot en met 30 juni

2020, met uitzondering van de artikelen 1, 21 en 22 die gelden voor de specifieke duur van de voorziene regeling.

HOOFDSTUK VII. ALGEMEEN VERBINDEND VERKLARING Artikel 25 De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit.

HOOFDSTUK IX. ONDERTEKENING _ VAN DEZE _COLLECTIEVE _ARBEIDSOVEREENKOMST

Artikel 26 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de door de voorzitter en de secretaris ondertekende en door de leden goedgekeurde notulen van de vergadering.

Gedaan te Gent op 7 april 2020
