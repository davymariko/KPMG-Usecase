Neerlegging-Dépôt: 12/05/2020 Regist.-Enregistr.: 25/05/2020 N°: 158567/C0/143

Collectieve arbeidsovereenkomst van 23 april 2020 gesloten in het Paritair Comité van de zeevisserij (PC 143), houdende de invoering van een eindejaarspremie ten behoeve van de zeevissers die na opname van het rustpensioen nog actief zijn als zeevisser.

HOOFDSTUK I. TOEPASSINGSGEBIED

Art. 1. Deze collectieve arbeidsovereenkomst is van toepassing op de reders en werknemers die ressorteren onder het Paritair Comité nr. 143 voor de zeevisserij en die onder het toepassingsgebied vallen van het Koninklijk Besluit van 17 februari 2005 tot uitvoering van de bepalingen van de wet van 3 mei 2003 tot regeling van de arbeidsovereenkomst wegens scheepsdienst voor de zeevisserij en tot verbetering van het sociaal statuut van de zeevissers.

HOOFDSTUK II, DOELSTELLING

Art. 2. Het doel van onderhavige collectieve arbeidsovereenkomst is aan alle werknemers tewerkgesteld met een arbeidsovereenkomst wegens scheepsdienst voor de visserij (art. 11 van de wet van 3 mei 2003) die na het opnemen van het rustpensioen nog actief zijn als zeevisser, een eindejaarspremie toe te kennen.

HOOFDSTUK III. TOEKENNINGSVOORWAARDEN VAN DE EINDEJAARSPREMIE |

Art. 3. De referteperiode voor toekenning van de eindejaarspremie is identiek aan de referteperiode voor erkenning van zeevissers met name 01/04 van het lopend jaar tot en met 31/03 van het daaropvolgend jaar.

HOOFDSTUK IV, BEDRAG VAN DE EINDEJAARSPREMIE

Art. 4, Het bedrag van de bruto eindejaarspremie bedraagt 10 % van het bruto-loon op basis van een contractueel percentage van de besomming ontvangen in de referteperiode,

HOOFDSTUK V, FINANCIERING

Art. 5. Het bedrag van de bruto eindejaarspremie zal door het Zeevissersfonds worden betaald, enerzijds met middelen uit de afhouding van de door de werkgever aan het Zeevissersfonds verschuldigde wettelijk verplichte bijdragen en anderzijds met middelen uit de terugvordering van de eindejaarspremie van de werkgevers van wie niet vaststaat dat zij wettelijke verplichtingen aan het Zeevissersfonds hebben.

HOOFDSTUK VI. BETALINGSMODALITEITEN VAN DE EINDEJAARSPREMIE

Art. 6, Deze premie wordt als volgt uitbetaald: een voorschot wordt betaald eind december van het lopende jaar die berekend wordt op de eerste 6 maanden van de referteperiode (01/04 tem 30/09) en de afrekening volgt eind juni van het daaropvolgende jaar, die berekend wordt op de laatste 6 maanden van de referteperiode (01/10 tem 31/03).

Art. 7. Het Fonds voor Bestaanszekerheid in casu Het Zeevissersfonds is belast met de uitbetaling, de administratie, boekhoudkundige en financiële organisatie van de eindejaarspremie die voortspruit uit de toepassing van deze collectieve arbeidsovereenkomst.

HOOFDSTUK VII. DUUR

Art. 8. Deze collectieve arbeidsovereenkomst wordt afgesloten voor onbepaalde duur, ze treedt in werking op O1 januari 2020. Ze kan worden opgezegd door elk van de partijen met een opzeggingstermijn van 3 maanden, te betekenen per aangetekend schrijven aan de voorzitter van het paritair comité.

HOOFDSTUK VIII. ONDERTEKENING VAN DEZE COLLECTIEVE ARBEIDSOVEREENKOMST

Art. 9. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
