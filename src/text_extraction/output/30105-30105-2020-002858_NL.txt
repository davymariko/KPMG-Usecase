Neerlegging-Dépôt: 11/03/2020 |

Regist.-Enregistr.: 19/03/2020 N°: 157765/C0/301.05

PARITAIR SUBCOMITE VOOR DE HAVENS VAN ZEEBRUGGE-BRUGGE, OOSTENDE EN NIEUWPOORT

COLLECTIEVE ARBEIDSOVEREENKOMST VAN 06/03/2020 BETREFFENDE HET SANCTIONERINGSBELEID

De organisaties vertegenwoordigd in het Paritair Subcomité voor de havens van Zeebrugge-Brugge, Oostende en Nieuwpoort, te weten :

- het Werkgeversverbond der Belgische Havens, vertegenwoordigd door de heer Guy BENEDICTUS, - het Algemeen Belgisch Vakverbond vertegenwoordigd door de heer Marc CAT TOOR - het Algemeen Christelijk Vakverbond van België, vertegenwoordigd door de heer Michael VOET

hebben op 06/03/2020 de hierna vermelde collectieve arbeidsovereenkomst voor de havens van Zeebrugge-Brugge, Oostende en Nieuwpoort afgesloten.

Artikel 1 Deze collectieve arbeidsovereenkomst is van toepassing op de werkgevers en op de werknemers die ressorteren onder het Paritair Subcomité voor de havens van Zeebrugge-Brugge, Oostende en Nieuwpoort.

Artikel 2 : Ondertekende partijen wensen afspraken te maken omtrent het opvolgen en het eventueel sanctioneren van inbreuken zoals bepaald in artikel 4.

Artikel 3 Ondertekende partijen zijn akkoord dat de Administratieve Commissie het bevoegde orgaan is om werknemers ter verantwoording te roepen voor inbreuken zoals beschreven in artikel 4 van deze cao. Werkgevers kunnen ter verantwoording worden geroepen voor het Paritair Subcomité.

Artikel 4 Werknemers worden opgeroepen om te verschijnen voor de Administratieve Commissie bij volgende inbreuken:

indien betrokken werknemer weigert om in te gaan op een uitnodiging van de arbeidsarts conform het beleidsplan alcohol en drugs inzake het afnemen van een alcohol en/of drugstest;

indien een acute situatie zich een tweede maal voordoet binnen de 2 jaar;

indien de werknemer betrokken is in een gerechtelijk onderzoek of veroordeeld is voor een misdrijf dat verband houdt met de productie, de aanschaf, het bezit, het verhandelen of het verdelen van drugs;

indien er fraude bij de testen wordt vastgesteld, zowel bij de arbeidsgeneeskundige dienst als op de werkvloer;

op vraag van de arbeidsarts om hulp te bieden aan de werknemer.

Artikel 5 Indien na het advies van de arbeidsarts en na een derde trajectbehandeling, betrokkene nog steeds niet medisch geschikt wordt bevonden om veilig te werken, kan de arbeidsarts de betrokken werknemer definitief ongeschikt verklaren om medische redenen.

Artikel 6 Deze collectieve arbeidsovereenkomst is voor onbepaalde duur en treedt in werking op 06/03/2020. Elk van de contracterende partijen kan ze opzeggen mits naleving van een opzeggingstermijn van drie maanden te rekenen vanaf de iste dag van de maand welke volgt op de datum van betekening van de opzegging. Deze opzegging geschiedt bij een ter post aangetekende brief gericht aan elk van de ondertekenende partijen.

|
