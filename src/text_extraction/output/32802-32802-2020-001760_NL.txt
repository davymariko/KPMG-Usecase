Paritair Subcomité voor het Stads- en Streekvervoer

van het Waalse Gewest (PSC 328.02)

Collectieve arbeidsovereenkomst van 22 januari 2020 tot vaststelling voor 2019-2020 van de verlaging van de leeftijdsgrens voor wat de toegang tot het recht op uitkeringen voor een landingsbaan betreft, voor werknemers met een lange loopbaan of die een zwaar

beroep uitoefenen

INLEIDING:

Gelet op het koninklijk besluit van 12 december 2001 tot uitvoering van hoofdstuk IV van de wet van 10 augustus 2001 betreffende de verzoening van werkgelegenheid en kwaliteit van het leven betreffende het stelsel van tijdskrediet, loopbaanvermindering en vermindering van de arbeidsprestaties tot een halftijdse betrekking;

Gelet op de collectieve arbeidsovereenkomst nr.103 van 27 juni 2012 tot invoering van een stelsel van tijdskrediet, loopbaanvermindering en landingsbanen die is geregistreerd op 18 juli 2012 met het nummer 110211/C0/300 ;

Gelet op het koninklijk besluit van 30 december 2014 tot wijziging van het koninklijk besluit van 12 december 2001 tot uitvoering van hoofdstuk IV van de wet van 10 augustus 2001 betreffende de verzoening van werkgelegenheid en kwaliteit van het leven betreffende het stelsel van tijdskrediet, loopbaanvermindering en vermindering van de arbeidsprestaties tot een halftijdse betrekking ;

Overwegende dat het koninklijk besluit van 30 december 2014 de leeftijdsgrens optrekt van 55 tot 60 jaar voor de uitkeringen voor de landingsbanen vanaf 1 januari 2015, met een uitzondering voor de zware beroepen, de lange loopbanen en de ondernemingen in moeilijkheden of in herstructurering, waarvoor de leeftijdsgrens geleidelijk met vijf jaar wordt verhoogd om de leeftijd van 60 jaar te bereiken in 2019; |

Overwegende dat dit laatste koninklijk besluit bepaalt dat het mogelijk is af te wijken van deze geleidelijke verhoging van de leeftijdsgrens voor de zware beroepen, de lange loopbanen en de ondernemingen in moeilijkheden of in herstructurering door middel van een collectieve arbeidsovereenkomst van de Nationale Arbeidsraad die voor de periode 2019-2020 een lagere leeftijdgrens vaststelt, zonder dat deze lager mag zijn dan 55 jaar, waartoe sectoren of ondernemingen in moeilijkheden of herstructurering kunnen toetreden via een collectieve arbeidsovereenkomst.

Overwegende de akkoorden die zijn gesloten in de Nationale Arbeidsraad, die voorzien in een

gedifferentieerde verhoging van de leeftijdsgrens in functie van de vermindering van de

arbeidsprestaties tot halftijds werk of 1/5 wat betreft de toegang tot de uitkeringen voor een landingsbaan;

Overwegende de collectieve arbeidsovereenkomst nr. 137 van 23 april 2019 tot vaststelling, voor 2019 en 2020, van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor

werknemers met een lange loopbaan, een zwaar beroep of uit een onderneming in moeilijkheden of herstructurering.

HOOFDSTUK I - Toepassingsgebied

Artikel 1 Deze overeenkomst is van toepassing op de werknemers en werkgevers die vallen onder het Paritair Subcomité voor het Stads- en Streekvervoer van het Waalse Gewest.

Voor de toepassing van de bepalingen van deze overeenkomst wordt onder werknemers verstaan de arbeiders en arbeidsters, de mannelijke en vrouwelijke bedienden en het directiepersoneel.

HOOFDSTUK II - Principes en nadere regels

Artikel 2 Deze collectieve arbeidsovereenkomst wordt gesloten met toepassing van de collectieve arbeidsovereenkomst nr. 137 van 23 april 2019, tot vaststelling voor 2019 en 2020 van het interprofessioneel kader van de leeftijdsgrens, voor wat de toegang tot het recht op uitkeringen voor de landingsbaan betreft, voor werknemers met een lange loopbaan, een zwaar beroep of uit een onderneming in moeilijkheden of herstructurering.

Deze collectieve arbeidsovereenkomst wordt ook gesloten met toepassing van artikel 6, 8 5 van het koninklijk besluit van 12 december 2001 tot uitvoering van hoofdstuk IV van de wet van 10 augustus 2001 betreffende de verzoening van werkgelegenheid en kwaliteit van het leven betreffende het stelsel van tijdskrediet, loopbaanvermindering en vermindering van de arbeidsprestaties tot een halftijdse betrekking, zoals gewijzigd door artikel 4 van het koninklijk besluit van 30 december 2014.

Artikel 3, Voor de periode 2019-2020 wordt de leeftijdsgrens op 57 jaar gebracht voor de werknemers die met toepassing van artikel 8, 81 van de collectieve arbeidsovereenkomst nr. 103 van 27 juni 2012 tot invoering van een stelsel van tijdskrediet, loopbaanvermindering en landingsbanen hun arbeidsprestaties verminderen tot een halftijdse betrekking en die voldoen aan de voorwaarden zoals bepaald in artikel 6, 85, 2° en 3° van het koninklijk besluit van 12 december 2001, zoals gewijzigd door artikel 4 van het koninklijk besluit van 30 december 2014.

Voor de periode 2019-2020 wordt de leeftijdsgrens op 55 jaar gebracht voor de werknemers die hun arbeidsprestaties verminderen tot een 1/5de betrekking met toepassing van artikel 8, 81 van de collectieve arbeidsovereenkomst nr. 103 van 27 juni 2012 tot invoering van een stelsel van tijdskrediet, loopbaanvermindering en landingsbanen en die de voorwaarden vervullen die bepaald zijn in artikel 6, 85, 2° en 3° van het koninklijk besluit van 12 december 2001, zoals gewijzigd door artikel 4 van het koninklijk besluit van 30 december 2014.

Op voorwaarde dat, voor elk van beide bovengenoemde voorwaarden, de werknemer op het moment van de schriftelijke mededeling van de vermindering van de arbeidsprestaties die hij richt aan de werkgever:

-_ ofwel een beroepsloopbaan van 35 jaar als loontrekkende kan voorleggen in de zin van artikel 3, 83 van het koninklijk besluit van 3 mei 2007 tot vaststelling van het stelsel van werkloosheid met bedrijfstoeslag ;

- ofwel werd tewerkgesteld sinds:

a) ofwel minstens 5 jaar gerekend van datum tot datum, in een zwaar beroep in de zin van artikel 3, 81 van het koninklijk besluit van 3 mei 2007 tot regeling van een stelsel van werkloosheid met bedrijfstoeslag. Deze periode van vijf jaar moet gelegen zijn in de loop van de laatste 10 kalenderjaren, gerekend van datum tot datum.

b) ofwel minstens zeven jaar gerekend van datum tot datum, in een zwaar beroep in de zin van artikel 3, 81 van het koninklijk besluit van 3 mei 2007 tot regeling van een stelsel van werkloosheid met bedrijfstoeslag. Deze periode van zeven jaar moet gelegen zijn in de loop van de laatste 15 kalenderjaren, gerekend van datum tot datum.

c) ofwel minimaal 20 jaar in een arbeidsstelsel zoals bedoeld in artikel 1 van de collectieve arbeidsovereenkomst nr. 46 van 23 maart 1990 en algemeen verbindend verklaard bij het koninklijk besluit van 10 mei 1990.

HOOFDSTUK III - duur van de overeenkomst

Artikel 4 Deze overeenkomst wordt gesloten voor bepaalde tijd. Ze treedt in werking op 1 januari 2019 houdt op van kracht te zijn op 31 december 2020.

Ze is van toepassing op periodes van vermindering van arbeidsprestaties waarvoor de aanvangsdatum of de datum van verlenging gelegen is tijdens de geldigheidsduur van deze overeenkomst.
