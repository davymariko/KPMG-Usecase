Paritair Subcomité voor de beschutte werkplaatsen gesubsidieerd door de Franse Gemeenschapscommissie PSC 327.02

Collectieve arbeidsovereenkomst van 27/05/2019 betreffende de verlaging van de leeftijdsgrens wat de toegang betreft tot het recht op uitkeringen voor een landingsbaan, voor werknemers met een lange loopbaan, die een zwaar beroep uitoefenen of die tewerkgesteld zijn in een onderneming in moeilijkheden of in herstructurering.

Artikel 1. Deze collectieve arbeidsovereenkomst is van toepassing op de werkgevers en op de werknemers van de Brusselse beschutte werkplaatsen die ressorteren onder het Paritair Subcomité voor de beschutte werkplaatsen gesubsidieerd door de Franse Gemeenschapscommissie

Onder "werknemers" verstaat men: het mannelijk en vrouwelijk bediendepersoneel (verbonden door een arbeidsovereenkomst op basis van de wet van 3 juli 1978 betreffende de arbeidsovereenkomsten).

Artikel 2. Deze collectieve arbeidsovereenkomst wordt gesloten met toepassing van de collectieve arbeidsovereenkomst nr. 137 van 23 april 2019 van de Nationale Arbeidsraad, tot vaststelling voor 20192020 van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor de landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering.

Artikel 3. De modaliteiten en toepassingsvoorwaarden wat betreft de toegang tot het recht op uitkeringen voor werknemers met een lange loopbaan, die een zwaar beroep uitoefenen of die tewerkgesteld zijn in een onderneming in moeilijkheden of in herstructurering, zijn die welke opgenomen zijn in de collectieve arbeidsovereenkomst vermeld in artikel 2 van deze overeenkomst.

Voor de periode 2019-2020 wordt de leeftijdsgrens gebracht op:

-57 jaar voor werknemers die hun arbeidsprestaties verminderen tot een halftijdse betrekking.

- 55 jaar voor werknemers die hun prestaties met een vijfde verminderen met toepassing van artikel 8, 81, van de collectieve arbeidsovereenkomst nr. 103 van 27 juni 2012 en die voldoen aan de voorwaarden bepaald in artikel 6, 85, 2° en 3°, van het koninklijk besluit van 12 december 2001, zoals gewijzigd door artikel 4 van het koninklijk besluit van 30 december 2014.

Artikel 4 Deze overeenkomst wordt gesloten voor bepaalde tijd. Zij treedt in werking op 1 januari 2019 en houdt op van kracht te zijn op 31 december 2020.

Zij kan worden opgezegd door elke partij met een opzeggingstermijn van 6 maanden, betekend per ter post aangetekende brief, gericht aan de voorzitter van het paritair subcomité voor de beschutte werkplaatsen erkend door de Franse Gemeenschapscommissie.
