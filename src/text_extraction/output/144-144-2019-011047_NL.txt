Neerlegging-Dépôt: 30/07/2019

PARITAIR COMITE VOOR DE LANDBOUW Regist.-Enregistr.: 06/08/2019 | N°: 153341/CO/144 |

PC 144

COLLECTIEVE ARBEIDSOVEREENKOMST VAN 4 JULI 2019 BETREFFENDE DE AANVULLENDE TOELAGE BĲ TIJDELIJKE WERKLOOSHEID

Artikel 1 81 - Deze collectieve arbeidsovereenkomst is van toepassing op de werkgevers en de door hen tewerkgestelde werknemers, die ressorteren onder het Paritair Comité voor de landbouw en waarvan de hoofdactiviteit bestaat uit de vlasteelt, de hennepteelt, de eerste verwerking van vlas en/of hennep. Onder eerste verwerking wordt verstaan: het scheiden van de verschillende onderdelen van de plant.

82 - Met de term werknemers worden de arbeiders en arbeidsters bedoeld. Artikel 2 De onder artikel 1 bedoelde werknemers kunnen voor elke dag werkloosheid (stelsel van 6 dagen per week) aanspraak maken op een aanvullende sociale toelage.

Voor de toepassing van dit artikel wordt met “dag werkloosheid” bedoeld, de dag waarvoor de rechthebbende aanspraak kan maken op werkloosheidsuitkering in toepassing van de artikels 49, 50 en 51 van de wet van 3 juli 1978 betreffende de arbeidsovereenkomst.

Artikel 3 Het dagbedrag van de aanvullende sociale toelage wordt vastgesteld op minimaal 2,25 EUR. Voor de eerste 80 dagen werkloosheid per kalenderjaar wordt het dagbedrag van de aanvullende sociale toelage vastgesteld op 7,39 EUR.

De werkgever betaalt de aanvullende sociale toelage aan de werknemer vanaf de eerste werkloosheidsdag in het kalenderjaar.

Artikel 4. In toepassing van artikel 6,e) van de collectieve arbeidsovereenkomst van 18 mei 1995 tot oprichting van een fonds voor bestaanszekerheid en vaststelling van zijn statuten (geregistreerd onder het nummer 38270/CO/144) en zoals gewijzigd door de collectieve arbeidsovereenkomst van 25 april 1997 (geregistreerd onder het nr. 45001), betaalt het Waarborg- en Sociaal fonds voor de landbouw aan de werkgevers de vergoeding terug die zij krachtens artikel 2 en 3 van deze collectieve arbeidsovereenkomst hebben betaald. De Raad van Bestuur van het Fonds stelt de praktische modaliteiten vast met betrekking tot de uitvoering van dit artikel.

Artikel 5. Alle betwistingen betreffende de toepassing van deze collectieve arbeidsovereenkomst kunnen worden voorgelegd aan het Paritair Comité voor de landbouw.

Artikel 6. Deze collectieve arbeidsovereenkomst heeft uitwerking met ingang van 1 juli 2019 en is gesloten voor een onbepaalde duur.

Zij kan door elk van de ondertekenende partijen worden opgezegd met een opzegging van ten minste drie maanden, betekend bij een ter post aangetekende brief gericht aan de voorzitter van het paritair comité voor de landbouw.
