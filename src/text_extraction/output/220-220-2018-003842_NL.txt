Paritair Comité voor de bedienden uit de voedingsnijverheid

Collectieve arbeidsovereenkomst van 26 maart 2018 betreffende de betaling van een aanvullende

vergoeding op de arbeidsongeschiktheidsuitkeringen

na beëindiging van de arbeidsovereenkomst door

medische overmacht Hoofdstuk [ - Toepassingsgebied

Art. 1. 8 1. Deze collectieve arbeidsovereenkomst is van toepassing op de werkgevers en op de bedienden van de voedingsnijverheid.

$ 2. Met "bedienden" worden de mannelijke en vrouwelijke bedienden

bedoeld.

Hoofdstuk II - Aanvullende vergoeding boven de arbeidsongeschiktheids- of werkloosheidsuitkering

Art. 2. Na beëindiging van de arbeidsovereenkomst wegens medische overmacht, ontvangen de bedienden, boven de arbeidsongeschiktheidsuitkeringen waarop zij recht hebben, een aanvullende vergoeding ten laste van de werkgever.

Art. 3. De aanvullende vergoeding bedraagt € 10,87 per dag gedekt door een arbeidsongeschiktheidsuitkering.

Art. 4. Deze aanvullende vergoeding is verschuldigd voor de dagen van arbeidsongeschiktheid na het einde van de arbeidsovereenkomst tijdens een periode gelijk aan één week per volledig jaar anciënniteit.

Hoofdstuk III - Looptijd van de overeenkomst

Art. 5. Deze collectieve arbeidsovereenkomst treedt in werking op 1 januari 2018.

Deze collectieve  arbeidsovereenkomst wordt gesloten voor onbepaalde duur. Zij kan door elk der ondertekenende partijen worden opgezegd mits een opzegging van zes maanden, gericht per aangetekende brief aan de voorzitter van het Paritair Comité voor de bedienden uit voedingsnijverheid en aan de erin vertegenwoordigde organisaties.
