Paritair Comité voor de diensten en organismen voor technische controles en gelijkvormigheidstoetsing

(PC 219)

Collectieve arbeidsovereenkomst van 10 oktober 2019

Koopkracht 2019-2020

Artikel 1 — Toepassingsgebied

Deze collectieve arbeidsovereenkomst is van toepassing op de werkgevers en de werknemers met een arbeidsovereenkomst voor bedienden van de ondernemingen die ressorteren onder het Paritair Comité voor de diensten en organismen voor technische controles en gelijkvormigheidstoetsing.

De ondernemingen hebben de keuze om voor hun kaderleden een gelijkwaardige invulling van de onderstaande loonsverhoging te bepalen volgens de op hun niveau bestaande gewoonten van overleg met het kaderpersoneel op billijke wijze.

Artikel 2 - Loonsverhoging

Op 1 oktober 2019 worden alle effectieve en baremieke brutolonen van de bedienden verhoogd met 1,1%.

Artikel 3 - Duur

Deze collectieve arbeidsovereenkomst wordt gesloten voor onbepaalde duur vanaf 1 oktober 2019. Zij kan slechts opgezegd worden mits aangetekend schrijven aan de Voorzitter van het Paritair Comité en met respect van een opzeggingstermijn van 6 maanden.
