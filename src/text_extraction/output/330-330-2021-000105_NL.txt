PARITAIR COMITE VOOR DE GEZONDHEIDSINRICHTINGEN EN -DIENSTEN

Collectieve arbeidsovereenkomst van 9 november 2020 inzake de toekenning van een eenmalige premie betreffende het jaar 2020 voor de "Associations de santé intégrées" die zijn erkend door AVIQ

HOOFDSTUK 1 - Toepassingsgebied Artikel 1 Deze collectieve arbeidsovereenkomst is van toepassing op de werkgevers en werknemers van de “Associations de santé intégrées" (medische huizen) die ressorteren onder het Paritair Comité voor de gezondheidsinrichtingen en-diensten en die erkend en gesubsidieerd worden door AVIQ,

Artikel 2. Onder "werknemers" verstaat men: het mannelijk en vrouwelijk arbeiders- en bediendepersoneel. De werknemers van de sector waarop deze maatregel van toepassing zal zijn, zijn de werknemers die behoren tot de gesubsidieerde kaders van de erkende organisaties alsook hun werknemers “buiten kader" die worden ingezet voor taken in samenhang met de erkenning;

Hoofdstuk Il - Bedragen en toepassingsmodaliteiten Artikel 3. Het bedrag van de eenmalige premie wordt forfaitair vastgesteld op 174,07 euro bruto voor elke werknemer die in 2020 minimaal 11 weken gewerkt heeft (gelijkstellingen inbegrepen: de ziekteverloven (maximaal een jaar) en ouderschapsverloven, het moederschapsverlof en het vaderschapsverlof, de jaarlijkse vakantie, de dienstvrijstellingen, de eventuele tijdelijke werkloosheid wegens Covid enz) in de referteperiode van 9 maanden (van 1 januari 2020 tot 30 september 2020). Het bedrag van de eenmalige premie wordt vastgelegd voor de werknemers die tijdens deze referteperiode voltijds tewerkgesteld waren. Voor de deeltijdse werknemers wordt het bedrag van de premie berekend in verhouding tot de contractuele wekelijkse arbeidstijd.

Artikel 4 De eenmalige premie wordt uiterlijk tegelijk met het loon van de maand december 2020 betaald.

Deze eenmalige premie vervangt niet geheel of gedeeltelijk de premies die reeds bij collectieve arbeidsovereenkomst, bedrijfsakkoord of-overeenkomst aan de werknemers zijn toegekend.

Artikel 5. De partijen komen overeen dat de voordelen verkregen in deze collectieve arbeidsovereenkomst slechts effectief zullen worden toegekend aan de werknemers voor zover de Regering het financieringsbesluit 2020 goedkeurt en volledig uitvoert, dat tot doel heeft voor een bedrag van 226,29 € de kostprijs te dragen van een eenmalige premie die wordt toegekend aan de werknemers van de "Associations de santé intégrées" in 2020 (696,47 VTE x 226,29 € = 157.604,91 €).

HOOFDSTUK III - Slotbepalingen Artikel 6 Deze collectieve arbeidsovereenkomst treedt in werking op 1 januari 2020. Zij wordt gesloten voor bepaalde tijd en loopt ten einde op 28 februari 2021.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de notulen van de vergadering die zijn ondertekend door de voorzitter en de secretaris en goedgekeurd door de leden.
