Federale overheidsdienst Werkgelegenheid, Arbeid en Sociaal Overleg ALGEMENE DIRECTIE COLLECTIEVE ARBEIDSBETREKKINGEN Directie van de Griffie

NV

ERRATUM

Paritair Comité voor de voortbrenging van papierpap, papier en karton

CAO nr. 154048/CO/129 van 05/09/2019

Verbetering van de Nederlandstalige tekst :

- Artikel 2 moet als volgt verbeterd worden :

“De arbeiders en arbeidsters die gedurende de geldigheidsduur van deze collectieve arbeidsovereenkomst door de werkgever ontslagen worden omwille van een andere dan een dringende reden en 59 jaar of ouder zijn uiterlijk op 31 december 2020 en op het ogenblik van de beëindiging van de arbeidsovereenkomst en die op het ogenblik van de beëindiging van de arbeidsovereenkomst een beroepsloopbaan als loontrekkende van tenminste 33 jaar kunnen rechtvaardigen, hebben recht op het conventioneel stelsel van werkloosheid met bedrijfstoeslag conform de bepalingen van collectieve arbeidsovereenkomsten 130 en 131 afgesloten in de Nationale Arbeidsraad op 23 april 2019, in zoverre ze voldoen aan één van de volgende voorwaarden :”

- op het ogenblik van de beëindiging van de arbeidsovereenkomst een effectieve tewerkstelling van minimum 20 jaar in een arbeidsregime zoals bepaald in artikel 1 van collectieve arbeidsovereenkomst 46 afgesloten in de Nationale Arbeidsraad op 23 maart 1990 en algemeen verbindend verklaard bij Koninklijk Besluit van 10 mei 1990;(...)”

Neerlegging-Dépôt: 12/09/2019 — Regist.-Enregistr.: 30/09/2019

Paritair Comité 129 N°: 154048/C0/129 Paritair comité voor de voortbrenging van papierpap, papier en karton

STELSEL VAN WERKLOOSHEID MET BEDRIJFSTOESLAG (SWT)

Collectieve arbeidsovereenkomst van 5 september 2019 Toepassingsgebied

Artikel 1 - Deze collectieve arbeidsovereenkomst is van toepassing op de werkgevers, de arbeiders en arbeidsters van de ondernemingen welke ressorteren onder het paritair comité voor de voortbrenging van papierpap, papier en karton.

SWT vanaf 59 jaar met een beroepsloopbaan van minstens 33 jaar en 20 jaar nachtarbeid

of een zwaar beroep gedurende 5/10 of 7/15 jaar geduzende de ge@d: gherd Soli von deze cCechiesce Gabe de Artikel 2 - De arbeiders en arbeidsters die“door de werkgever ontslagen worden omwille van een andere dan een dringende reden en 59 jaar of ouder zijn uiterlijk op 31 december 2020 en op het ogenblik van de beëindiging van de arbeidsovereenkomst en die op dat ogenblik van de een beroe Aoopbaan als loontrekkende van 33 jaar kunnen rechtvaardigen, hebben recht op het conventioneel stelsel van werkloosheid met bedrijfstoeslag conform de bepalingen van cao's 130 en 131 afgesloten in de NAR op 23 april 2019, in zoverre ze voldoen aan één van de volgende voorwaarden : op hek ogenb&ik van de. Gesind:ging van de arhedsvereenkomst - v een effectieve tewerkstelling van minimum 20 jaar in een arbeidsregime zoals bepaald in artikel 1 van CAO 46 afgesloten in de NAR op 23 maart 1990 en algemeen

verbindend verklaard bij Koninklijk Besluit van 10 mei 1990

- een effectieve tewerkstelling in een zwaar beroep hetzij gedurende minstens 5 jaar, gerekend van datum tot datum, in de loop van de laatste 10 kalenderjaren, gerekend van datum tot datum, voor het einde van de arbeidsovereenkomst hetzij gedurende minstens 7 jaar, gerekend van datum tot datum, in de loop van de laatste 15 kalenderjaren, gerekend van datum tot datum, voor het einde van de arbeidsovereenkomst

Artikel 3 - Voor de punten die niet geregeld worden in artikel 2, noch in de cao's 130 — 131 van de NAR, onder andere de voorwaarden voor de berekening, de procedure en de wijze van betaling van de aanvullende vergoeding, gelden de bepalingen van de cao 17 van de NAR.

SWT vanaf 59 jaar met een zwaar beroep

Artikel 4 - Voor de periode van 1 januari 2019 tot 31 december 2020 wordt de leeftijd vanaf welke een stelsel van werkloosheid met bedrijfstoeslag kan worden toegekend aan werknemers in een zwaar beroep die worden ontslagen, vastgesteld op 59 jaar. De werknemer moet worden ontslagen tijdens de geldigheidsduur van de huidige overeenkomst en de leeftijd van 59 jaar of ouder hebben bereikt uiterlijk op 31 december 2020 en op het ogenblik van het einde van de arbeidsovereenkomst alsook een beroepsverleden van 35 jaar hebben bereikt op het ogenblik van het einde van de arbeidsovereenkomst, conform de bepalingen van cao 132 afgesloten in de NAR op 23 april 2019.

Artikel 5 - Voor de punten die niet geregeld worden in artikel 4 noch in de cao 132 van de NAR, onder andere de voorwaarden voor de berekening, de procedure en de wijze van betaling van de aanvullende vergoeding, gelden de bepalingen van de cao 17 van de NAR.

SWT vanaf 59 jaar met een beroepsloopbaan van 40 jaar

Artikel 6 — Voor de periode van 1 januari 2019 tot 31 december 2020, hebben de arbeiders en arbeidsters die een professionele loopbaan als loontrekkende van 40 jaar kunnen voorleggen en die de leeftijd van 59 jaar of ouder hebben bereikt ten laatste op het einde van de arbeidsovereenkomst en die ontslagen worden tijdens de geldigheidsduur van de huidige overeenkomst, de mogelijkheid om in een stelsel van werkloosheid met bedrijfstoeslag te treden conform de bepalingen van cao 134 en 135, afgesloten in de NAR op 23 april 2019.

Artikel 7 - Voor de punten die niet geregeld worden in artikel 6, noch in de cao’s 134 en 135 van de NAR, onder andere de voorwaarden voor de berekening, de procedure en de wijze van betaling van de aanvullende vergoeding, gelden de bepalingen van de cao 17 van de NAR.

SWT vanaf 58 jaar voor sommige oudere mindervalide werknemers en werknemers met ernstige lichamelijke problemen

Artikel 8 - Voor de periode van 1 januari 2019 tot 31 december 2020, kunnen de arbeiders en arbeidsters die door de werkgever ontslagen worden omwille van een andere dan een dringende reden, die de leeftijd van 58 jaar bereiken of bereikt hebben en ten laatste op het ogenblik van het einde van de arbeidsovereenkomst, die op dat ogenblik een beroepsloopbaan als loontrekkende van 35 jaar kunnen rechtvaardigen en die als mindervalide werknemer of als werknemer met ernstige lichamelijke problemen erkend zijn, hebben recht op het conventioneel stelsel van werkloosheid met bedrijfstoeslag conform de bepalingen van cao 133 afgesloten in de NAR op 23 april 2019.

De beslissing betreffende het bestaan van ernstige lichamelijke problemen zal, conform de bepalingen van CAO 133, genomen worden door een externe commissie.

Berekening van de aanvullende vergoeding

Artikel 9 - De berekening van de aanvullende vergoeding bij SWT gebeurt op basis van een referteloon van het inkomen van een gezin met één inkomen. Dit geldt niet voor de SWT ingevoerd in ondernemingen in herstructurering of in ondernemingen in moeilijkheden.

Artikel 10 - Voor de werknemers die vóór hun SWT in een regeling van tijdskrediet gegaan zijn, zal het SWT berekend worden op het voltijds reëel referteloon van de onderneming. Dat betekent dat hun aanvullende vergoeding zal berekend worden zoals voor iemand die voltijds zou hebben gewerkt tot aan de SWT-leeftijd.

Artikel 11 - Het “vervroegd vertrek” wordt bij afzonderlijke CAO geregeld.

Artikel 12 - De aanvullende vergoeding SWT wordt doorbetaald bij werkhervatting conform de wettelijke bepalingen terzake.

Artikel 13 - Voor de punten die niet in de voorgaande artikelen worden geregeld, noch in de CAO's 130, 131, 132, 133, 134 en 135 van de NAR, onder andere de voorwaarden voor de berekening, de procedure en de wijze van betaling van de aanvullende vergoeding, gelden de bepalingen van de CAO 17 van de NAR.

Slotbepalingen

Artikel 14 - Deze collectieve arbeidsovereenkomst treedt in werking op 1 januari 2019 en blijft van toepassing tot en met 31 december 2020.
