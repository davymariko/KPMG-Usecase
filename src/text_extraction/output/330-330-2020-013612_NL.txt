PARITAIRE COMITE VOOR DE GEZONDHEIDSINRICHINGEN EN -DIENSTEN

Collectieve arbeidsovereenkomst van 12 oktober 2020 tot wijziging van de collectieve arbeidsovereenkomst van 9 december 2019, geregistreerd onder het nummer 157748/CO/330, tot opheffing en vervanging voor haar toepassingsgebied van de collectieve arbeidsovereenkomst van 25/09/2002 (KB van 23/10/2002 — BS van 05/11/2002) gewijzigd door de collectieve arbeidsovereenkomst van 16/10/2003 (KB van 27/04/2004 — BS van 16/06/2004) en door de collectieve arbeidsovereenkomst van 12/02/2007 (KB van 10/02/2008 — BS van 27/02/2008), betreffende de eindejaarspremie voor de geregionaliseerde sectoren te Brussel.

In het kader van de opvolging van de gezamenlijke richtlijnen van de vakorganisaties en van de werkgevers van de gezondheidssector van 16 maart 2020 en van het principe volgens hetwelk de werknemer geen enkel bijkomend financieel verlies moet lijden naast de tijdelijke werkloosheid, komen de sociale partners het volgende overeen:

Artikel 1 Deze collectieve arbeidsovereenkomst is van toepassing op de werkgevers en op de werknemers van de bejaardentehuizen, van de rust- en verzorgingstehuizen, van de serviceflats, van de dagverzorgingscentra voor bejaarden, de psychiatrische verzorgingstehuizen, van de initiatieven voor beschut wonen voor psychiatrische patiënten, van de revalidatiecentra die erkend en gesubsidieerd zijn door de Gemeenschappelijke Gemeenschapscommissie van het Brussels Hoofdstedelijk Gewest, alsook de diensten voor voortgezette en palliatieve zorgen gevestigd op het grondgebied van het Brussels Hoofdstedelijk Gewest die ressorteren onder het Paritair Comité voor de gezondheidsinrichtingen en -diensten.

Onder werknemers wordt het mannelijk en vrouwelijk werklieden- en bediendepersoneel verstaan. Artikel 2 In artikel 4, 81 “®" de collectieve arbeidsovereenkomst van 9 december 2019 wordt het volgende lid toegevoegd:

“Ter aanvulling van het 2de lid, worden de dagen arbeidsonderbreking ten gevolge van de tijdelijke werkloosheid ingevolge de pandemie die te wijten is aan het coronavirus voor de werknemers die een erkenning van tijdelijke werkloosheid hebben genoten tijdens de periode van 1 februari 2020 tot 30 september 2020 eveneens beschouwd als gelijkgestelde prestaties voor de berekening van de eindejaarstoelage voor het jaar 2020".

Artikel 3. Deze collectieve arbeidsovereenkomst treedt in werking op 1 maart 2020 Zij wordt gesloten voor bepaalde tijd en loopt ten einde op 31 december 2020.

Artikel 4 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de notulen van de vergadering die zijn ondertekend door de voorzitter en de secretaris en goedgekeurd door de leden.
