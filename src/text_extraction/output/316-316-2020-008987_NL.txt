Neerlegging-Dépôt: 10/07/2020 Regist.-Enregistr.: 28/07/2020 N°: 159664/C0/316

PARITAIR COMITE VOOR DE KOOPVAARDIJ (316) Collectieve arbeidsovereenkomst van 23/04/2020

Oprichting van een vormingsfonds (Baggersector) in het raam van de collectieve arbeidsovereenkomst van 18 oktober 2004 tot wijziging en coördinatie van de statuten van het Bedrijfsfonds voor de koopvaardij (Reg.Nr. 316/CO/72990).

Art. 1. Deze collectieve arbeidsovereenkomst is van toepassing op:

a) De werkgevers van de ondernemingen die tot de baggersector behoren waarvan de activiteit tot de bevoegdheid van dit paritair comité behoort. b) De zeevarenden, mannen en vrouwen, die door deze werkgevers worden tewerkgesteld.

Art. 2. Het vormingsfonds heeft tot doel het innen van de bijdragen nodig voor de werking, het vaststellen van de aard, de omvang en de toekenningsvoorwaarden van de tegemoetkoming in de kosten voor vakbondsvorming en financiering van sociale doeleinden ten bate van de zeevarenden en het uitvoeren van de betaling van deze tegemoetkomingen.

Art. 3. Voor de toekenning van een vakbondspremie aan de zeevarenden en voor de tegemoetkoming in de kosten voor vakbondsvorming en de financiering van sociale doeleinden ten bate van de zeevarenden wordt de globale jaarlijkse bijdrage bepaald op 80.080,00 €.

Dit bedrag kan jaarlijks herzien worden.

Deze 80.080,00 € wordt toegekend aan de ondertekenden werknemersorganisaties naar rato van 40 pct. voor de ACV Transcom en 60Opct. voor de BTB (Belgische Transportbond).

Art. 4. De financiering gebeurt deels in uitvoering van artikel 13 van de collectieve arbeidsovereenkomst van 18 oktober 2004 tot wijziging en coördinatie van de statuten van het bedrijfsfonds voor de koopvaardij en anderdeels door de overeenkomst tussen Deme-group en het Bedrijfsfonds voor de koopvaardij (Reg.Nr. 316/CO/72990).

Art. 5. Deze collectieve arbeidsovereenkomst heeft uitwerking met ingang van 1 januari 2020 en is gesloten voor onbepaalde tijd.

Elk der ondertekenden partijen kan ze opzeggen door een opzeggingstermijn van zes maanden na te leven. Deze opzegging wordt bij een ter post aangetekende brief aan de voorzitter van het Paritair comité voor de koopvaardij en aan elk van de ondertekenden partijen betekend. De termijn van zes maanden begint te lopen vanaf de datum waarop de aangetekende brief aan de voorzitter is gestuurd.

Art. 6. ONDERTEKENING VAN DEZE COLLECTIEVE ARBEIDSOVEREENKOMST

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de door de voorzitter en de secretaris ondertekende en door de leden goedgekeurde notulen van de vergadering.
