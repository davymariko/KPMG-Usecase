PARITAIR SUBCOMITE VOOR DE TERUGWINNING VAN LOMPEN

Collectieve arbeidsovereenkomst van 10 maart 2020

HOOFDSTUK I. - Toepassingsgebied. Artikel 1. Deze collectieve arbeidsovereenkomst is van toepassing op de werkgevers en de arbeiders van de ondernemingen die ressorteren onder het Paritair Subcomité voor de terugwinning van lompen.

Voor de toepassing van deze collectieve arbeidsovereenkomst, wordt onder “arbeiders” verstaan: de mannelijke en vrouwelijke werklieden.

HOOFDSTUK Il.- Toepassingsmodaliteiten. Artikel 2. Een eindejaarspremie wordt toegekend aan de arbeiders die in een onderneming, bedoeld bij artikel 1, tewerkgesteld zijn gedurende een periode van minstens drie maanden.

Deze tewerkstellingsperiode moet niet samenvallen met de referteperiode vermeld in artikel 3.

_Dit houdt ook in dat arbeiders die zelf ontslag genomen hebben vóór 30 november eveneens recht hebben op deze eindejaarspremie.

Artikel 3. Het bedrag van de eindejaarspremie is gelijk aan 8,33% van de brutolonen betaald gedurende de referteperiode gaande van 1 december tot 30 november van het lopende jaar.

PSC 142.02 — Terugwinning van lompen Eindejaarspremie Bekrachtigd op 10.03.2020

Artikel 4. Onder brutoloon, zoals bedoeld in artikel 3, wordt verstaan: het loon voor de werkelijke arbeidsprestaties en voor de betaalde feestdagen, de  productiviteitspremie, de ploegenpremie en de verhogingen van het loon voor overwerk, met uitsluiting van het loon voor de dagen kort verzuim, van het gewaarborgd maandloon en het vakantiegeld.

Artikel 5. Voor de berekening van het bedrag van de eindejaarspremie worden de dagen van arbeidsonderbreking ten gevolge van een arbeidsongeval, dagen tijdelijke werkloosheid en moederschapsrust gelijkgesteld met werkelijke prestaties.

Voor deze dagen van arbeidsonderbreking wordt het forfaitair fictief loon in aanmerking genomen dat geldt voor de met werkelijke arbeid gelijkgestelde arbeidsonderbreking volgens de wetgeving op jaarlijkse vakantie.

Dit fictief loon wordt toegevoegd aan het in artikel 4 bepaalde brutoloon.

Artikel 6. De eindejaarspremie wordt betaald ten laatste tussen 25 en 31 december van het jaar waarop zij betrekking heeft.

HOOFDSTUK III. - Slotbepalingen. Artikel 7. Deze collectieve arbeidsovereenkomst vervangt, deze van 12 december. 1985 inzake eindejaarspremie, geregistreerd onder het nummer _ 15476/CO/142.02 en algemeen verbindend verklaard bij koninklijk besluit van 17 maart 1986 (BS 8 april 1986), zoals gewijzigd door de collectieve arbeidsovereenkomst van 31 maart 1989, algemeen verbindend verklaard bij koninklijk besluit van 14 augustus 1989 (BS 8 september 1989), door de collectieve arbeidsovereenkomst van 6 december 1990, algemeen verbindend verklaard bij koninklijk besluit van 4 juni 1991 (BS 18 oktober 1991), door de collectieve arbeidsovereenkomst van 31 mei 1991, algemeen verbindend verklaard bij

PSC 142.02 — Terugwinning van lompen Eindejaarspremie Bekrachtigd op 10.03.2020

koninklijk besluit van 10 januari 1992 (BS 28 februari 1992), door de collectieve arbeidsovereenkomst van 7 mei 1999, algemeen verbindend verklaard bij koninklijk besluit van 10 mei 2001 (BS 4 september 2001) en door de collectieve arbeidsovereenkomst van 19 juni 2001, algemeen verbindend verklaard bi koninklijk besluit van 19 juli 2006 (BS 24 oktober 2006).

HOOFDSTUK IV. - Duur van de overeenkomst.

Artikel 8. Deze collectieve arbeidsovereenkomst treedt in werking op 10 maart 2020 en wordt gesloten voor een onbepaalde tijd.

Zij kan door elk van de contracterende partijen worden opgezegd, mits een opzegging van drie maanden betekend met een ter post aangetekende brief aan de voorzitter van het Paritair Subcomité voor de terugwinning van lompen en aan de in dat paritair subcomité vertegenwoordigde organisaties.

PSC 142.02 — Terugwinning van lompen Eindejaarspremie Bekrachtigd op 10.03.2020
