Neerlegging-Dépôt: 01/12/2020 Regjist.-Enregistr.: 17/12/2020 N°: 162423/CO/140

Paritair comité voor het vervoer en de logistiek

Collectieve arbeidsovereenkomst van 19 november 2020 houdende de maatregelen t.a.v. de risicogroepen in de subsector van de taxiondernemingen en van de diensten voor het verhuren van voertuigen met chauffeur.

HOOFDSTUK |. - Toepassingsgebied

Art. 1. S 1. Deze collectieve arbeidsovereenkomst is van toepassing op de werkgevers die een taxionderneming of een dienst voor het verhuren van voertuigen met chauffeur uitbaten die ressorteren onder het Paritair Comité voor het vervoer en de logistiek alsook op hun werknemers.

S 2. Met vervoer verricht met huurauto's met chauffeur wordt bedoeld ieder bezoldigd personenvervoer met voertuigen met een capaciteit van maximum 9 plaatsen (de chauffeur inbegrepen) met uitzondering van het taxivervoer en het geregeld vervoer. Met geregeld vervoer wordt bedoeld het personenvervoer verricht voor rekening van de VVM en de SRWT-TEG, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren.

8 3. Onder “werknemers”, wordt verstaan de arbeiders en arbeidsters, aangegeven in de RSZ-categorie 068.

HOOFDSTUK II. - Juridisch kader.

Art. 2. Deze collectieve arbeidsovereenkomst wordt afgesloten in toepassing van Titel XI, Hoofdstuk VIII, afdeling 1 van de wet van 27 december 2006 (|) houdende de diverse

bepalingen (B.S. van 28 december 2006) en het Koninklijk Besluit van 19 februari 2013 tot uitvoering van artikel 189, vierde lid van de wet van 27 december 2006 houdende diverse bepalingen (B.S. van 8 april 2013) zoals gewijzigd door het koninklijk besluit van 19 april 2014 (B.S. 6 mei 2014).

HOOFDSTUK Ill. - Begripsomschrijving

Art. 3. Onder risicogroepen wordt verstaan: de personen behorend tot één van de volgende categorieën:

1° de laaggeschoolde of onvoldoende geschoolde jongeren;

2° de werkzoekenden;

3° de arbeiders van de sector tewerkgesteld door ondernemingen die van de tijdelijke werkloosheid wegens economische redenen gebruik maken ;

4° de laaggeschoolde of onvoldoende geschoolde arbeiders van de sector;

5° de arbeiders van de sector die minstens 50 jaar oud zijn;

6° de arbeiders van de sector wiens beroepskwalificatie aan de technologische vooruitgang niet meer aangepast is of die het risico lopen aan de technologische vooruitgang niet meer aangepast te zijn;

7° de allochtonen.

HOOFDSTUK IV. - Bijdrage

Art. 4. 81. De bijdrage bestemd voor de financiering van initiatieven ten gunste van de risicogroepen wordt vastgesteld op 0,25 % van de brutolonen aangegeven aan de Rijksdienst voor Sociale Zekerheid aan 108%.

Van die bijdrage van 0,25% zal 0,05% worden voorbehouden aan de groepen vermeld in artikel 1 van het Koninklijk Besluit van 19 februari 2013 tot uitvoering van artikel 189, vierde lid van de wet van 27 december 2006 houdende diverse bepalingen.

Van de bijdrage van 0,05% zoals voorzien in het voorgaande lid zal 0,025 % worden voorbehouden voor de niet-werkende

jongeren vermeld in artikel 2 van het hierboven aangehaalde Koninklijk Besluit.

82. De Raad van Beheer van het Sociaal Fonds van de sector zal nadere regelen bepalen ter uitvoering van deze collectieve arbeidsovereenkomst.

HOOFDSTUK IV. Startbaanovereenkomsten

Art. 5. De reglementering inzake startbaanovereenkomsten, voorzien in de wet van 24 december 1999 ter bevordering van de werkgelegenheid, heeft voor de werkgevers bedoeld in artikel 1, die minstens 50 werknemers tewerkstellen, betrekking op de aanwerving van 50 jongeren.

HOOFDSTUK V. - Geldigheidsduur

Art. 6. Deze collectieve  arbeidsovereenkomst treedt in werking op 1 januari 2021 en houdt op van kracht te zijn op 31 december 2022.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
