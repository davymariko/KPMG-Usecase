Neerlegging-Dépôt: 26/02/2019 Regist.-Enregistr.: 28/02/2019 N°: 1507 19/CO/143

Paritair Comité voor de zeevisserij

Collectieve arbeidsovereenkomst van 22 januari 2019.

Inrichting en financiering van de deeltijdse leertijd in de onderneming voor een extra bemanningslid aan boord van Belgische Vissersvaartuigen in het kader van het alternerend leren.

HOOFDSTUK 1, Toepassingsgebied

Art. 1. Deze collectieve arbeidsovereenkomst is van toepassing op de werkgevers en op de werknemers en werkneemsters van de ondernemingen die ressorteren onder het Paritair Comité voor de zeevisserij.

HOOFDSTUK IL. Organisatie

Art. 2. In toepassing van artikel 3,e) van de collectieve arbeidsovereenkomst van 29 augustus 1986, gesloten in het Paritair Comité voor de zeevisserij, tot oprichting van | een fonds voor bestaanszekerheid en vaststelling van zijn statuten, algemeen bindend verklaard bij koninklijk besluit van 10 december 1986 en laatst gewijzigd en gecoördineerd door de collectieve arbeidsovereenkomst van 09 juni 2011, gesloten in het Paritair Comité voor de zeevisserij, tot wijziging en coördinatie van de statuten van het Zeevissersfonds, algemeen bindend verklaard bij koninklijk besluit van 20 februari 2013, kunnen de sociale partners vertegenwoordigd in het “Zeevissersfonds” deeltijdse leertijd voor een extra bemanningslid aan boord van Belgische Vissersvaartuigen in het kader van het alternerend leren ten bate van de in artikel 1 bedoelde werknemers inrichten.

De kosten voor de deeltijdse leertijd voor extra bemanningsleden in het kader van het alternerend leren worden gedragen door het fonds, zoals bepaald in deze collectieve arbeidsovereenkomst.

Art.3. Er kan slechts één extra bemanningslid in het kader van alternerend leren meegenomen worden per zeereis.

Art. 4. De deeltijdse leertijd voor een extra bemanningslid in het kader van het alternerend leren wordt georganiseerd in samenspraak tussen het Zeevissersfonds en het Centrum Deeltijds Onderwijs (CDO) - Maritiem Instituut Mercator.

HOOFDSTUK II. Deelname

Art. 5. De deeltijdse leerlingen worden enkel op basis van vrijwilligheid gerekruteerd en dienen vooraf blijk te geven van de nodige interesse voor het zeemansberoep.

De kandidaturen worden opgevraagd via het kanaal van het Centrum Deeltijds Onderwijs - Maritiem Instituut Mercator. De werkaanbiedingen hebben een open karakter en bestrijken het volledige grondgebied van Vlaanderen.

Er wordt een alterneringsplan arbeidsdeelname in het kader van alterneren leren DBSO opgesteld tussen de deeltijdse leerling, het CDO en de reder/ werkgever.

De deeltijdse leerling wordt tewerkgesteld met een arbeidsovereenkomst wegens scheepsdienst voor de visserij.

De deeltijds leerling dient zich aan te bieden voor een medische controle bij een geneesheer die voorkomt op de lijst van de Federale Overheidsdienst Mobiliteit en Vervoer.

Er dient bevestiging van de Federale Overheidsdienst Mobiliteit en vervoer bekomen te worden dat het vaartuig voldoende uitgerust is om een extra bemanningslid mee te nemen.

Het loon bedraagt per dag het gewaarborgd minimumdagloon voor de scheepsjongens overeenkomstig de bepalingen in de CAO van 22 september 2004 vermeerderd met de lasten:

Per categorie:

Voor vissers van 20 jaar en ouder per dag 36.43 euro Voor vissers van 19 jaar tot 20 jaar per dag 18.19 euro Voor vissers tot en met 18 jaar per dag 16.49 euro

In toepassing van artikel 3,e) van de collectieve arbeidsovereenkomst van 29 augustus 1986, gesloten in het Paritair Comité voor de zeevisserij, tot oprichting van een fonds voor bestaanszekerheid en vaststelling van zijn statuten, algemeen bindend verklaard bij koninklijk besluit van 10 december 1986 en laatst gewijzigd en gecoördineerd door de collectieve arbeidsovereenkomst van 09 juni 2011, gesloten in het Paritair Comité voor de zeevisserij, tot wijziging en coördinatie van de statuten van het Zeevissersfonds, algemeen bindend verklaard bij koninklijk besluit van 20 februari 2013, betaalt het “Zeevissersfonds” de deeltijdse leerlingen die als een extra bemanningslid aan boord van Belgische Vissersvaartuigen van de in artikel 1 bedoelde werkgevers meegaan.

HOOFDSTUK IV. Algemene bepalingen

Art. 6. Al de betwistingen betreffende de toepassing van deze collectieve arbeidsovereenkomst kunnen worden voorgelegd aan het Paritair Comité voor de zeevisserij.

Deze collectieve arbeidsovereenkomst treedt in werking op Ol januari 2019, is geldig tot en met 31 augustus 2019 en wijzigt en vervangt de CAO van 5 juli 2018 met nummer 147276.
