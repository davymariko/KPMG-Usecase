Toekenning van een sociaal

voordeel

CAO gesloten op 18 december 2018 in het Paritair Comité voor de scheikundige nijverheid betreffende de toekenning van een sociaal voordeel

Toepassingsgebied

ARTIKEL 1

Deze CAO is van toepassing op de werkgevers en op de arbeiders (hierna “de werknemer(s)” genoemd) van de ondernemingen welke ressorteren onder het Paritair Comité voor de scheikundige nijverheid.

Met “werknemers” wordt verstaan: de mannelijke en vrouwelijke werknemers. ARTIKEL 2 Ter uitvoering van de bepalingen van artikel 7 van de statuten voorzien in de CAO van 12 april 1972, gesloten in het Nationaal Paritair Comité voor de scheikundige nijverheid, tot oprichting van een Fonds voor bestaanszekerheid en tot vaststelling van zijn statuten, algemeen verbindend verklaard bij koninklijk besluit van 2 juni 1972, wordt aan de in artikel 2 van de voormelde statuten bedoelde werknemers een sociaal voordeel toegekend ten laste van voornoemd Fonds. Toekenningsmodaliteiten en bedrag

ARTIKEL 3 Het totaal jaarlijks bedrag van het

sociaal voordeel wordt toegekend aan de

rechthebbenden die, op 31 december van het

sociaal dienstjaar dat loopt van 1 januari tot 31

december, terzelfder tijd en dit gedurende

tenminste twaalf maanden:

a. lid zijn van één van de representatieve interprofessionele werknemersorganisaties welke in nationaal vlak verbonden zijn;

b. krachtens een arbeidsovereenkomst zijn voor werknemers verbonden bij een in artikel 1 bedoelde onderneming;

c. en voor dewelke de betaling niet opgeschort of afgeschaft werd overeenkomstig de procedure voorzien door CAO van 29 november 2012 betreffende de waarborg van de sociale vrede.

ARTIKEL 4 Aan de rechthebbenden die,

tijdens het sociaal dienstjaar, gedurende minder dan twaalf maanden voldoen aan de in artikel 3, a en b, vermelde voorwaarden wordt het sociaal voordeel verleend op basis van één twaalfde van het totaal jaarlijks bedrag, voor iedere maand of breuk van een maand tijdens dewelke zij voldoen aan de bedoelde voorwaarden.

De tijdens het sociaal dienstjaar gepensioneerde rechthebbenden, alsmede de echtgenoot of echtgenote van een tijdens het sociaal dienstjaar overleden rechthebbende, genieten het sociaal voordeel onder dezelfde voorwaarden.

ARTIKEL 5 Het bedrag van het in artikel 2 hierboven vermeld sociaal voordeel wordt, vanaf het betalingsjaar 2018 (sociaal dienstjaar 2017) gebracht op 145 EUR; van dit bedrag van 145 EUR wordt, in afwijking van artikel 4 hierboven, jaarlijks forfaitair een bedrag van 35 EUR toegekend aan de in artikel 3 hierboven vermelde rechthebbenden.

Totaal jaarlijks bedrag: 145 EUR, inclusief het hoger vermeld forfaitair bedrag van 35 EUR; per twaalfde: 9,17 EUR per maand met een maximum van 110 EUR per jaar, vermeerderd met het hoger vermeld forfaitair bedrag van 35 EUR.

De betalingsmodaliteiten worden bepaald door het beheerscomité van het “Sociaal Fonds van de scheikundige nijverheid”.

De partijen bevestigen dat de door dit artikel behandelde materie exclusief tot de bevoegdheid van het sectoraal niveau, dit is het Paritair Comité voor de scheikundige nijverheid, behoort en dat bijgevolg geen aanvragen — dienaangaande op het vlak van de ondernemingen zullen gesteld worden. ARTIKEL 6 Onder voorbehoud van de toepassing van de procedure voorzien in de artikelen 8 en 9 van de CAO van

29 november 2012 betreffende de waarborg van de sociale vrede verzendt het Sociaal Fonds van de scheikundige nijverheid, elk jaar, uiterlijk op 31 maart volgend op het sociaal dienstjaar, de in artikel 1 bedoelde werknemers (evenals de industriële leerlingen) de nodige attesten van tewerkstelling, voor zover ze

tijdens het sociaal dienstjaar verbonden waren met een arbeidsovereenkomst (of een industriële leerovereenkomst) met de in artikel 1 bedoelde werkgevers.

Bijzondere bepalingen

ARTIKEL 7 Deze CAO vervangt de CAO van

21 juni 2017 tot toekenning van een sociaal voordeel, (geregistreerd onder het nummer 141287/CO/116 en algemeen verbindend verklaard bij KB van 23 februari 2018; BS 06.03.2018).

ARTIKEL 8 Deze CAO heeft slechts uitwerking voor zover de uitkering van het sociaal voordeel niet wordt opgeschort of ingetrokken bij toepassing van de bepalingen van artikel 8 van de CAO van 29 november 2012, gesloten in het Paritair Comité voor de scheikundige nijverheid, betreffende de waarborg van de sociale vrede.

ARTIKEL 9 Deze collectieve arbeidsovereenkomst treedt in werking op 1 januari 2018 en is gesloten voor een onbepaalde tijd.

Zij kan door elk van de partijen worden opgezegd mits een opzeggingstermijn van drie maanden wordt betekend bij een ter post aangetekende brief, gericht aan de voorzitter van het Paritair Comité voor de scheikundige nijverheid. De termijn van drie maanden begint te lopen vanaf de datum waarop de aangetekende brief aan de voorzitter wordt toegezonden. De poststempel geldt als bewijs.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.
