Neerlegging-Dépôt: 30/07/2019 Regist.-Enregistr.: 06/08/2019 N°: 153338/CO/144

PARITAIR COMITE VOOR DE LANDBOUW PC 144

COLLECTIEVE ARBEIDSOVEREENKOMST VAN 4 JULI 2019 BETREFFENDE DE INDEXERING VAN DE LONEN (vlas)

Toepassingsgebied Artikel 1. 81 - Deze collectieve arbeidsovereenkomst is van toepassing op de werkgevers en de door hen tewerkgestelde werknemers, die ressorteren onder het Paritair Comité voor de landbouw en waarvan de hoofdactiviteit bestaat uit de vlasteelt, de hennepteelt, de eerste verwerking van vlas en/of hennep. Onder eerste verwerking wordt verstaan: het scheiden van de verschillende onderdelen van de plant.

82 - Met de term werknemers worden de arbeiders en arbeidsters bedoeld. Artikel 2. De minimumuurlonen en de reële uurlonen van de in artikel 1 bedoelde werknemers worden gekoppeld aan de evolutie van de afgevlakte gezondheidsindex, maandelijks vastgesteld door het FOD Economie en bekendgemaakt in het Belgisch Staatsblad, volgens de formule vastgesteld in de hierna volgende artikelen.

Artikel 3. 8 1 - Vanaf 1 juli 2019 worden de lonen als volgt geïndexeerd:

De minimum en reële uurlonen, uitgedrukt tot op 2 decimalen, worden twee maal per jaar op 1 april en op 1 oktober aangepast in functie van de reële evolutie van het viermaandelijks gemiddelde van de gezondheidsindex. Dit rekenkundige gemiddelde van gezondheidsindexcijfers van de laatste vier maanden wordt hierna het afgevlakte gezondheidsindexcijfer genoemd.

Telkens op 1 april worden de uurlonen, van toepassing op 31 maart daarvoor, vermenigvuldigd met een breuk waarvan de teller gelijk is aan het afgevlakte gezondheidsindexcijfer van de voorafgaande maand februari en waarvan de noemer gelijk is aan het afgevlakte gezondheidsindexcijfer van de voorafgaande maand augustus;

Telkens op 1 oktober worden de uurlonen, van toepassing op 30 september daarvoor, vermenigvuldigd met een breuk waarvan de teller gelijk is aan het afgevlakte gezondheidsindexcijfer van de voorafgaande maand augustus en waarvan de noemer gelijk is aan het afgevlakte gezondheidsindexcijfer van de voorafgaande maand februari;

82 - Het quotiënt van de hoger bedoelde breuken vermeldt 4 decimalen en wordt afgerond naar het hogere cijfer indien het vijfde decimaal gelijk is aan of groter dan vijf.

Artikel 4. Indien gelijktijdig een conventionele verhoging van de lonen en een indexering moeten worden toegepast, wordt eerst de conventionele verhoging van de lonen toegepast en wordt nadien de indexering berekend.

Artikel 5. In afwijking van de algemene regel van artikel 3 worden, wanneer het resultaat van de bewerking bedoeld in artikel 3 een daling van de uurlonen met zich zou meebrengen, de uurlonen éénmaal niet aangepast op de normaal voorziene datum en dus niet verminderd tot de eerstvolgende halfjaarlijkse aanpassing van april of oktober.

Bij die eerstvolgende halfjaarlijkse aanpassing van april of oktober worden dan de uurlonen vermenigvuldigd met een breuk waarvan de teller gelijk is aan het afgevlakte gezondheidsindexcijfer van, naargelang het geval, de voorafgaande maand februari of augustus, en waarvan de noemer gelijk is aan het afgevlakte gezondheidsindexcijfer van 12 maanden vroeger, hetzij dus van dezelfde maand van het voorgaande jaar.

Artikel 6. De lonen worden bij een aanpassing als volgt afgerond :

Bij om het even welke wijziging van de lonen gebeurt de berekening, voor het bekomen van het eindresultaat, tot op drie decimalen. Het tweede decimaal wordt afgerond naar het hogere cijfer indien het derde decimaal gelijk is aan of groter dan vijf.

De verhogingen van het basisloon die worden toegepast volgens de categorie (+ 2%, +3%, +10%, +15% en +20%) en de verhogingen die worden toegepast voor ploegen- en nachtarbeid (+ 8,41% en + 31,60%), worden achtereenvolgens toegepast zonder tussenliggende afrondingen. Enkel het eindresultaat wordt afgerond tot op 2 decimalen.

Bij meerdere op eenzelfde tijdstip uit te voeren wijzigingen, wordt slechts het eindresultaat afgerond.

Artikel]. | Deze collectieve arbeidsovereenkomst treedt in werking op 1 juli 2019 en is gesloten voor onbepaalde duur.

Elk van de contracterende partijen kan ze opzeggen mits een opzegtermijn van 6 maanden, betekend bij een ter post aangetekende brief, gericht aan de voorzitter van het Paritair Comité van de landbouw.
