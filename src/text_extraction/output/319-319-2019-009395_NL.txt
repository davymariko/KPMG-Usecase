Collectieve arbeidsovereenkomst van 12 juni 2019 betreffende de toekenning van een eenmalige premie (COCOM) voor het jaar 2018

HOOFDSTUK I. — Toepassingsgebied

Artikel 1. Deze collectieve arbeidsovereenkomst is van toepassing op de werkgevers en op de werknemers van de inrichtingen en diensten die ressorteren onder het paritair comité voor de opvoedings- en huisvestingsinrichtingen en -diensten (PC319) van het Brussels Hoofdstedelijk Gewest en die erkend en/of gesubsidieerd zijn door de Gemeenschappelijke Gemeenschapscommissie.

Artikel 2. De werknemers van de sectoren waarop de maatregelen van toepassing zullen zijn, zijn de werknemers die behoren tot de gesubsidieerde kaders van de erkende organisaties alsook hun werknemers "buiten kader" die worden ingezet voor taken in verband met de erkenning;

Onder “werknemers” wordt begrepen: het mannelijk en vrouwelijk werklieden- en bediendenpersoneel.

HOOFDSTUK Il. — Algemene bepalingen

Artikel 3. In toepassing van het protocolakkoord 2018-2019 van 18 juli 2018 voor de non-profit sectoren van de Franse Gemeenschapscommissie en van de Gemeenschappelijke Gemeenschapscommissie, komen partijen overeen om een eenmalige premie toe te kennen voor het jaar 2018, zoals voorzien in onderhavige overeenkomst.

HOOFDSTUK III, — Bedragen en toepassingsmodaliteiten

Artikel 4. Een eenmalige premie van 500 euro bruto wordt toegekend aan de voltijdse werknemer die, in 2018, minimaal 11 weken gepresteerd heeft in de periode van 1 januari 2018 tot 30 september 2018.

De 11 weken prestaties worden als volgt gedefinieerd, de prestaties die worden gelijkgesteld zijn deze voorzien in de artikelen 16 en 41 van het koninklijk besluit van 30 maart 1967 tot bepaling van de algemene uitvoeringsmodaliteiten van de wetten betreffende de jaarlijkse vakantie van de werknemers.

De premie wordt geproratiseerd naar rato van het arbeidsregime.

Artikel 5. De eenmalige premie wordt uiterlijk met het loon van de maand juni 2019 uitbetaald.

Artikel 6. Deze eenmalige toelage vervangt niet geheel of gedeeltelijk de premies die reeds bij collectieve arbeidsovereenkomst, bedrijfsakkoord of overeenkomst aan de werknemers zijn toegekend.

HOOFDSTUK IV, — Slotbepalingen

Artikel 7. Deze collectieve arbeidsovereenkomst treedt in werking op 1 juni 2018. Zij wordt gesloten voor bepaalde tijd en loopt ten einde op 31 december 2019.
