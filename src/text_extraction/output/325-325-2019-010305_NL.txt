Paritair comité voor de openbare kredietinstellingen

Collectieve arbeidsovereenkomst van 21 juni 2019 gesloten in toepassing van de CAO nr. 137 van de NAR van 23 april 2019 tot vaststelling voor 2019-2020 van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering

Tussen:

enerzijds, de Beroepsvereniging van de openbare kredietinstellingen, met zetel te 1000 Brussel, de Berlaimontlaan 14;

en

anderzijds, de representatieve werknemersorganisaties, met name:

- de Algemene Centrale der Liberale Vakbonden van België, Poincarélaan 72-74, 1070 Brussel;

- het Algemeen Belgisch Vakverbond, Hoogstraat 42, 1000 Brussel;

-__ het Algemeen Christelijk Vakverbond (ACV Puls en CNE), Haachtsesteenweg 579, 1030 Brussel.

Gelet op het koninklijk besluit van 12 december 2001 tot uitvoering van hoofdstuk IV van de wet van 10 augustus 2001 betreffende de verzoening van werkgelegenheid en kwaliteit van het leven betreffende het stelsel van tijdskrediet, loopbaanvermindering en vermindering van de arbeidsprestaties tot een halftijdse betrekking;

Gelet op het koninklijk besluit van 30 december 2014 tot wijziging van het koninklijk besluit van 12 december 2001 tot uitvoering van hoofdstuk IV van de wet van 10 augustus 2001 betreffende de verzoening van werkgelegenheid en kwaliteit van het leven betreffende het stelsel van tijdskrediet, loopbaanvermindering en vermindering van de arbeidsprestaties tot een halftijdse betrekking;

Gelet op het koninklijk besluit van 23 mei 2017 tot wijziging van het koninklijk besluit van 12 december 2001 tot uitvoering van hoofdstuk IV van de wet van 10 augustus 2001 betreffende de verzoening van werkgelegenheid en kwaliteit van het leven betreffende het stelsel van tijdskrediet, loopbaanvermindering en vermindering van de arbeidsprestaties tot een halftijdse betrekking;

Gelet op de collectieve arbeidsovereenkomst nr. 103 gesloten in de Nationale Arbeidsraad op 27 juni 2012, tot invoering van een stelsel van tijdskrediet, loopbaanvermindering en landingsbanen, zoals gewijzigd door de collectieve arbeidsovereenkomst nr. 103bis van 27 april 2015, nr. 103ter van 20 december 2016 en nr. 103/4 van 29 januari 2018;

Gelet op de collectieve arbeidsovereenkomst nr. 137 gesloten in de Nationale Arbeidsraad op 23 april 2019, tot vaststelling voor 2019-2020 van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering.

Overwegende dat onderhavige collectieve arbeidsovereenkomst wordt gesloten in toepassing van de CAO nr. 137 van de NAR van 23 april 2019 tot vaststelling voor 2019-2020 van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering.

Wordt overeengekomen hetgeen volgt:

Artikel 1: Toepassingsgebied

Deze collectieve arbeidsovereenkomst is van toepassing op de werkgevers en werknemers van de ondernemingen die onder de bevoegdheid van het Paritair comité nr. 325 voor de openbare kredietinstellingen vallen.

Deze collectieve arbeidsovereenkomst is van toepassing op de periodes van verminderde arbeidsprestaties waarvan de aanvangsdatum of de datum van verlenging gelegen is tijdens de geldigheidsduur van onderhavige overeenkomst.

Artikel 2: Leeftijdsgrens voor een landingsbaan lange loopbaan met uitkering

Bij deze collectieve arbeidsovereenkomst wordt de leeftijdsgrens op 57 jaar gebracht voor de werknemers die in toepassing van artikel 8, 81 van voornoemde collectieve arbeidsovereenkomst nr. 103 hun arbeidsprestaties verminderen tot een halftijdse betrekking en die voldoen aan de voorwaarde, zoals bepaald in artikel 6, 85, 2° van het koninklijk besluit van 12 december 2001, zoals gewijzigd door artikel 4 van het koninklijk besluit van 30 december 2014, met name op het ogenblik van de schriftelijke kennisgeving aan de werkgever van de vermindering van de arbeidsprestatie, 35 jaar beroepsverleden als loontrekkende kunnen rechtvaardigen in de zin van artikel 3, 83 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag.

Bij deze collectieve arbeidsovereenkomst wordt de leeftijdsgrens op 55 jaar gebracht voor de werknemers die in toepassing van artikel 8, $1 van voornoemde collectieve arbeidsovereenkomst nr. 103 hun arbeidsprestaties verminderen met een vijfde en die voldoen aan de voorwaarde, zoals bepaald in artikel 6, 85, 2° van het koninklijk besluit van 12 december 2001, zoals gewijzigd door artikel 4 van het koninklijk besluit van 30 december 2014, met name op het ogenblik van de schriftelijke kennisgeving aan de werkgever van de vermindering van de arbeidsprestatie, 35 jaar beroepsverleden als loontrekkende kunnen rechtvaardigen in de zin van artikel 3, 83 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag.

Artikel 3: Uitwerking en geldigheidsduur

Deze collectieve arbeidsovereenkomst wordt gesloten voor een bepaalde tijd. Ze heeft uitwerking met ingang van 1 januari 2019 en treedt buiten werking op 31 december 2020, zonder dat de stilzwijgende verlenging ervan door één van de partijen kan worden ingeroepen.
