Neerlegging-Dépôt: 19/12/2019 | Regist.-Enregistr.: 05/02/2020 N°: 156840/CO/302

Collectieve arbeidsovereenkomst van 18 december 2019, gesloten in het Paritair Comité voor het hotelbedrijf betreffende de tenlasteneming van de bijzondere werkgeversbijdrage in het kader van het stelsel van werkloosheid met bedrijfstoeslag

Art. 1. Deze collectieve arbeidsovereenkomst is van toepassing op de werkgevers en de werknemers | van de ondernemingen die ressorteren onder het Paritair Comité voor het hotelbedrijf. |

Voor de toepassing van deze collectieve arbeidsovereenkomst wordt onder “werknemers” verstaan de mannelijke en vrouwelijke werknemers.

Art. 2. Vanaf 1 januari 2020 is de bijzondere werkgeversbijdrage verschuldigd op basis van artikel 117 van de wet van 27 december 2006 houdende diverse bepalingen (1), in toepassing van de collectieve arbeidsovereenkomsten van 30 oktober 2019 gesloten in het Paritair Comité voor het hotelbedrijf betreffende de toekenning van het stelsel van werkloosheid met bedrijfstoeslag vanaf 62 jaar en | betreffende het stelsel van werkloosheid met bedrijfstoeslag in uitvoering van de collectieve arbeidsovereenkomsten nr. 130, 131, 132, 133, 134, 135, 138, 139, 140, 141 en 142 gesloten in de N.A.R., ten laste van het Waarborg en Sociaal Fonds voor de hotel-, restaurant-, café- en aanverwante bedrijven, waarvan de statuten werden vastgelegd bij collectieve arbeidsovereenkomst van 20 december 2017.

De Raad van Bestuur van het Waarborg en Sociaal Fonds voor de hotel-, restaurant-, café- en aanverwante bedrijven zal de impact van deze beslissing jaarlijks evalueren.

Art. 3. De tussenkomst door het Waarborg en Sociaal Fonds voor de hotel-, restaurant-, café- en aanverwante bedrijven bedoeld in artikel 2 is beperkt tot de toepassing van de sectorale regeling.

Art. 4. Deze collectieve arbeidsovereenkomst treedt in werking op 1 januari 2020.

Zij is gesloten voor een onbepaalde tijd. Ze kan worden opgezegd door elk van de partijen, mits een opzeggingstermijn van drie maanden bij een ter post aangetekende brief gericht aan de voorzitter van het Paritair Comité voor het hotelbedrijf en aan de daarin vertegenwoordigde organisaties.
