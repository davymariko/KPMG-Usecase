Paritair Comité voor de makelarij en verzekeringsagentschappen

Collectieve arbeidsovereenkomst van 13 juni 2019

Stelsel van werkloosheid met bedrijfstoeslag 2019-2020 - lange loopbaan

Artikel 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Comité voor de makelarij en verzekeringsagentschappen.

Aït. 2. Deze overeenkomst wordt afgesloten in toepassing van en conform de beschikkingen van :

-_ titel II van het koninklijk besluit van 25 november 1991 houdende de werkloosheidsreglementering;

- het koninklijk besluit van 3 mei 2007 tot regeling van het stelsel van werkloosheid met bedrijfstoeslag;

- de collectieve arbeidsovereenkomst nr. 17 van 19 december 1974 gesloten in de Nationale Arbeidsraad, tot invoering van een regeling van aanvullende vergoeding ten gunste van sommige bejaarde werknemers indien zij ontslagen worden;

- de collectieve arbeidsovereenkomst nr. 134 van 23 april 2019 gesloten in de Nationale Arbeidsraad, tot invoering van een stelsel van bedrijfstoeslag voor sommige oudere werknemers met een lange loopbaan die worden ontslagen;

- de collectieve arbeidsovereenkomst nr. 135 van 23 april 2019 gesloten in de Nationale Arbeidsraad, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen

Art. 3 — SWT 59 jaar na 40 jaar beroepsverleden

$1. In toepassing van artikel 3 $7 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag en van de collectieve arbeidsovereenkomst nr. 134 van 23 april 2019, gesloten in de Nationale Arbeidsraad, heeft deze collectieve arbeidsovereenkomst tot doel om, in geval van ontslag, het recht op bedrij fstoeslag aan de werknemers toe te kennen die op het ogenblik van de beëindiging van de arbeidsovereenkomst 59 jaar of ouder zijn en een beroepsloopbaan van minstens 40 jaar hebben.

82. In toepassing van de collectieve arbeidsovereenkomst nr. 135 van 23 april 2019, gesloten in de Nationale Arbeidsraad, wordt de leeftijd bepaald op 59 jaar.

Art. 4. Het stelsel van werkloosheid met bedrijfstoeslag bedoeld door deze overeenkomst is van toepassing op de werknemers die:

1° worden ontslagen in 2019 en 2020 en die de leeftijd van 59 jaar of ouder hebben bereikt uiterlijk op 31 december 2020 en op het ogenblik van de beëindiging van de arbeidsovereenkomst;

2° een beroepsloopbaan van 40 jaar kunnen bewijzen als loontrekkende op het ogenblik van de beëindiging van de overeenkomst;

3° worden ontslagen zonder dringende reden in de zin van de wetgeving over de arbeidsovereenkomsten; 4° worden ontslagen tijdens de geldigheidsduur van deze overeenkomst.

Het stelsel van werkloosheid met bedrijfstoeslag wordt in alle gevallen van ontslag door de werkgever toegestaan, behalve bij ontslag om dringende redenen.

Deze bepaling doet echter geen afbreuk aan de collectieve arbeidsovereenkomsten die zouden afgesloten zijn op ondernemingsniveau.

De toepassingsmodaliteiten zijn deze bepaald door de van kracht zijnde wetgeving en zo nodig op ondernemingsniveau, hetzij collectief, hetzij individueel vastgelegd.

Art. 5. Het bedrag van de aanvullende vergoeding waarin wordt voorzien door artikel 5 van bovengenoemde CAO nr. 17 blijft op 60 % van het verschil tussen het netto referteloon en de werkloosheidsuitkering.

De werkgever is verplicht om de aanvullende vergoeding te betalen.

Art. 6. Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2020.
