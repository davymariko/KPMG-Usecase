Paritair Subcomité voor het bedrijf der marmergroeven en -zagerijen op het gehele grondgebied van het Rijk

Collectieve arbeidsovereenkomst van 21 oktober 2019

Bijkomende vormingsinspanningen

Artikel 1. Deze collectieve arbeidsovereenkomst is van toepassing op de werkgevers en arbeiders van de ondernemingen die die onder de bevoegdheid van het Paritair Subcomité voor het bedrijf der marmergroeven en -zagerijen op het gehele grondgebied van het Rijk vallen.

Met "arbeiders" worden de arbeiders en de arbeidsters bedoeld.

Art. 2. In toepassing van artikel 9 tot 21 van de Wet van 5 maart 2017 betreffende werkbaar en wendbaar werk, verbinden de sociale partners zich ertoe om de interprofesstonele doelstelling van gemiddeld 5 dagen opleiding per jaar per voltijds equivalent na te streven. Daartoe zal tijdens de looptijd van deze collectieve arbeidsovereenkomst de bestaande opleidingsinspanning van gemiddeld twee vormingsdagen per jaar per arbeider worden verdergezet en uitgebreid tot gemiddeld drie vormingsdagen per jaar per arbeider in 2020 om het objectief van gemiddeld 5 dagen opleiding per jaar per voltijds equivalent te bereiken uiterlijk in 2022.

Deze inspanningen zullen meer bepaald het gevolg zijn van de opleidingsacties waarin werd voorzien in deze overeenkomst, namelijk :

- het industrieel leerlingwezen en/of het afwisselend leren en werken;

- de opleidingsinitiatieven van het fonds voor bestaanszekerheid, meer bepaald ten gunste van risicogroepen (conform artikel 3 van de collectieve arbeidsovereenkomst van 4 december 2017 betreffende de tewerkstelling van personen die tot risicogroepen behoren);

- de opleidingen die worden georganiseerd door de ondernemingen van de sector.

Onder "beroepsopleiding" wordt elke opleiding verstaan die de kwalificatie van de arbeider verbetert en tegelijk inspeelt op de behoeften van één onderneming in het bijzonder of van ondernemingen van de sector, met inbegrip van de opleiding op het terrein.

De sociale partners zullen een discussie beginnen betreffende de wenselijkheid om de opvolging van de vormingsinspanningen te verwijzen aan het "Fonds voor bestaanszekerheid voor de marmergroeven en -zagerijen" (opgericht bij de collectieve arbeidsovereenkomst van 30 september 1980, algemeen verbindend verklaard bij koninklijk besluit van 23 januari 1981, in het Belgisch Staatsblad verschenen op 12 februari 1981).

Art. 3. Deze collectieve arbeidsovereenkomst treedt in werking op Ì januari 2019 en houdt op van kracht te zijn op 31 december 2020.
