Paritair Comité 136 Arbeiders en arbeidsters van de papier- en kartonbewerking

WIJZIGING VAN DE STATUTEN VAN HET FONDS VAN BESTAANSZEKERHEID |

Collectieve arbeidsovereenkomst van 22 juni 2018

Artikel 1 - Deze collectieve arbeidsovereenkomst is van toepassing op de werkgevers en op de arbeiders en arbeidsters van de ondernemingen welke ressorteren onder het paritair comité voor de papier- en kartonbewerking.

Artikel 2 - Artikel 1 van de statuten opgenomen in de collectieve arbeidsovereenkomst van 19 december 1988 (21927/co/136) betreffende de coördinatie van de statuten van het Fonds voor bestaanszekerheid voor de papier- en kartonbewerking, algemeen verbindend verklaard bij Koninklijk Besluit van 25 mei 1989, wordt vervangen door de volgende bepalingen:

"Artikel 1 - Met ingang van 1 juli 1973 wordt een Fonds voor bestaanszekerheid opgericht, “Fonds voor bestaanszekerheid voor de papier- en kartonbewerking” genaamd, hierna genoemd het Fonds, waarvan de zetel gevestigd is te 1050 Brussel, Marsveldplein 2, of elk ander adres aangeduid door het beheerscomité voorzien bij artikel 10.

Artikel 3 - Deze collectieve arbeidsovereenkomst treedt in werking op 1 juli 2018 en is gesloten voor een onbepaalde tijd.

Zij kan worden opgezegd door één der partijen, mits een opzeggingstermijn van zes maanden, betekend bij een ter post aangetekende brief, gericht aan de voorzitter en aan de organisaties vertegenwoordigd in het paritair comité voor de papier- en kartonbewerking.

Artikel 4 - Deze collectieve arbeidsovereenkomst vervangt de collectieve arbeidsovereenkomst betreffende de wijziging van de statuten van het Fonds voor bestaanszekerheid voor de papier- en kartonbewerking van 21 december 2010 (102866/co/136-KB 28.04.2011-BS 05.07.2011), die op die wijze ophoudt effect te sorteren op 30 juni 2018.
