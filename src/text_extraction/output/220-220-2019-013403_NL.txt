Collectieve arbeidsovereenkomst van 16 september 2019 betreffende de eindeloopbaandagen, gesloten in paritair comité 220 voor de voedingsnijverheid

Hoofdstuk 1 - Toepassingsgebied

Art. 1. $ 1. Deze collectieve arbeidsovereenkomst is van toepassing op de werkgevers en op de bedienden van de ondernemingen die tot de bevoegdheid van het Paritair Comité voor bedienden uit de voedingsindustrie behoren.

8 2. Met “bedienden” worden de mannelijke en de vrouwelijke bedienden bedoeld,

Hoofdstuk 2 - Eindeloopbaandagen

Art. 2. $ 1. De bedienden met 10 jaar anciënniteit bij de huidige werkgever, hebben recht op een extra dag op 55 jaar en op 6 eindeloopbaandagen per kalenderjaar op 59 jaar.

$ 2. Op 59 jaar moet de sectorale anciënmiteitsdag voorzien in artikel 8 van de collectieve arbeidsovereenkomst van 6 oktober 1997 betreffende de loon en arbeidsvoorwaarden voor de bedienden uit de voedingsnijverheid (algemeen verbindend verklaard bij koninklijk besluit van 3 september 2000, verschenen in het Belgisch Staatsblad van 27 september 2000 en geregistreerd onder nr. 47239/220) aangerekend worden op één van de 6 eindeloopbaandagen.

8 3. Op 59 jaar moeten de bestaande conventionele verlofdagen op bedrijfsvlak aangerekend worden op 2 van de 6 eindeloopbaandagen.

Art. 3. Deze dagen worden beschouwd als dagen met vrijstelling van arbeidsprestaties

met behoud van loon en als zodanig aangegeven aan de Rijksdienst voor Sociale Zekerheid.

Hoofdstuk 3 - Modaliteiten van toekenning

Art. 4. De in artikel 2 vermelde dagen worden pro rata toegekend

e aan de deeltijds tewerkgestelde bedienden;

e aan de bedienden die pas in de loop van het kalenderjaar aan de in artikel 2 gestelde voorwaarden voor de toekenning van de eindeloopbaandagen voldoen en dit in verhouding tot het aantal resterende weken in het kalenderjaar;

e aan de bedienden waarvan de arbeidsovereenkomst in de loop van het kalenderjaar een einde neemt en dit in verhouding tot het aantal weken dat zij in dienst blijven.

Dit aantal dagen wordt afgerond op de hogere dag of halve dag.

Paritaire commentaar

Voorbeeld 1: Een bediende voldoet op 23 maart 2020 aan de voorwaarden voor de

eindeloopbaandagen op 59 jaar. Hij werkt halftijds. Er resteren in 2020 nog 40 weken. De bediende heeft in 2020 recht op 40/52 *6 *1/2 = 2,3 = 2,5 dagen.

Voorbeeld 2: Een bediende voldoet op 1 januari 2020 aan de voorwaarden voor de

eindeloopbaandagen op 59 jaar. Hij werkt halftijds. De bediende heeft in 2020 recht op 6 *1/2 = 3 dagen.

Voorbeeld 3:

Een bediende voldoet op 22 juni 2020 aan de voorwaarden voor de eindeloopbaandagen op 59 jaar. Er resteren in 2020 nog 27 weken. De bediende heeft in 2020 recht op 27/52 *6 =3,11 = 3,5 dagen.

Art. 5. In de ondernemingen waar bedienden op de vermelde leeftijd reeds beschikken over extra verlofdagen, kunnen de eindeloopbaandagen waarop geen andere verlof aangerekend wordt (cfr. artikel 2, & 2 en 3) via een collectieve arbeidsovereenkomst op ondernemingsvlak worden omgezet in een gelijkwaardig voordeel voor die bedienden.

Hoofdstuk 4 - Looptijd van de overeenkomst Art. 6. Deze collectieve

arbeidsovereenkomst treedt in werking op 1 juli 2019 en is gesloten voor onbepaalde duur. Zij vervangt de collectieve arbeidsovereenkomst van 16 oktober 2017 betreffende de eindeloopbaandagen gesloten in paritair comité 220 voor de bedienden uit de voedingsnijverheid, geregistreerd onder nummer 143019.

De partijen kunnen deze collectieve arbeidsovereenkomst opzeggen mits een opzegging van drie maanden opgestuurd per aangetekende brief aan de voorzitter van het Paritair Comité en aan de erin vertegenwoordigde organisaties.
