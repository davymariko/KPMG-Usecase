Paritair Comité voor de gezondheidsinrichtingen en -diensten

Collectieve arbeidsovereenkomst van 10 februari 2020

Toekenning van een sociaal voordeel

HOOFDSTUK [. Toepassingsgebied

Art. 1. Deze collectieve arbeidsovereenkomst is van toepassing op de werkgevers en de werknemers van de ondernemingen uit de bedrijfstak van de tandprothese die vallen onder de bevoegdheid van het Paritair Comité voor de gezondheidsinrichtingen en -diensten.

Onder "werknemers" wordt verstaan: het mannelijk en vrouwelijk werklieden- en bediendepersoneel.

Ärt. 2. Aan de in artikel 1 bedoelde werknemers wordt, ten laste van de werkgevers een sociaal voordeel toegekend.

HOOFDSTUK II. Toepassingsmodaliteiten en bedrag

Art. 3. Sociaal dienstjaar 2019

Het bedrag van het sociaal voordeel toegekend aan de rechthebbende, is vastgesteld op 8 EUR per begonnen maand gedurende dewelke de rechthebbende krachtens een arbeidsovereenkomst verbonden is geweest bij een in artikel 1 bedoelde onderneming, in de loop van het sociaal dienstjaar dat loopt van 1 juli 2018 tot 30 juni 2019.

Het maximum bedrag van het sociaal voordeel per rechthebbende voor het sociaal dienstjaar 2019 is bijgevolg vastgesteld op 96 EUR per jaar.

Art. 4. Vanaf het sociaal dienstjaar 2020

Het bedrag van het sociaal voordeel toegekend aan de rechthebbende, is vastgesteld op 10 EUR per begonnen maand gedurende dewelke de rechthebbende krachtens een arbeidsovereenkomst verbonden is geweest bij een in artikel 1 bedoelde onderneming, in de loop van het sociaal dienstjaar dat loopt van 1 juli tot 30 juni.

Het maximum bedrag van het sociaal voordeel per rechthebbende vanaf het sociaal dienstjaar 2020 is bijgevolg vastgesteld op 120 EUR per jaar.

Art 5. Dit sociaal voordeel geldt zowel voor voltijds als voor deeltijds tewerkgesteld personeel, ongeacht de aard van de arbeidsovereenkomst (voor een bepaalde of een onbepaalde tijd of voor een duidelijk omschreven werk).

Het recht op dit sociaal voordeel beperkt zich tot de werknemers die lid zijn van één van de representatieve werknemersorganisaties, vertegenwoordigd in het Paritair Comité voor de gezondheidsinrichtingen en -diensten.

Art. 6. Elk jaar„uiterlijk op 31 maart volgend op het sociaal dienstjaar, worden de werkgevers bedoeld in artikel 1, door toedoen van het sociaal fonds in het bezit gesteld van de nodige attesten van tewerkstelling (attest van sociaal voordeel).

Dit attest, het aantal begonnen maanden tewerkstelling in het sociaal dienstjaar aanduidend, wordt door de werkgevers in drievoud opgesteld op naam van elk lid van het personeel, dat tijdens het sociaal dienstjaar in het personeelsregister was ingeschreven.

Eén exemplaar wordt, na dergelijke invulling door de werkgever, dadelijk doorgezonden aan het sociaal fonds.

Uiterlijk op 30 april volgend op het sociaal dienstjaar, worden de attesten van sociaal voordeel in dubbel exemplaar door de werkgevers individueel aan alle werknemers uitgereikt, ook aan de rechthebbende die de onderneming in het betrokken sociaal dienstjaar verlaten hebben.

De werkgever draagt voor elke werknemer een bijdrage ten belope van 0,20 pct van de brutoloonmassa zoals aangegeven bij de Rijksdienst voor Sociale Zekerheid, af aan de Rijksdienst voor Sociale Zekerheid

De Rijksdienst voor Sociale Zekerheid zal de bijdragen rechtstreeks innen.

Krachtens het artikel 3, punten 1 en 2 van de statuten van het Fonds (collectieve arbeidsovereenkomst van 12 mei 2014) is het Sociaal Fonds voor de dentaaltechniek, met als zetel Middelmolenlaan 20 te 2100 Deurne, gemachtigd om deze gelden, geïnd door de Rijksdienst voor Sociale Zekerheid, in ontvangst te nemen op bankrekeningnummer 737-0015933-68 van het fonds.

Art. 7. Op voorlegging van het door de werkgever afgeleverd attest sociaal voordeel, betalen de vakorganisaties, vertegenwoordigd in het Paritair Comité voor de gezondheidsinrichtingen en diensten, binnen de maand het sociaal voordeel aan de rechthebbende uit.

Indien een rechthebbende op het ogenblik van de betaling overleden is, wordt het sociaal voordeel betaald aan de wettelijke erfgenamen.

Het attest van sociaal voordeel wordt, bij wijze van onderlinge controle, door ten minste twee van de vakorganisaties, vertegenwoordigd in het Paritair Comité voor de gezondheidsinrichtingen endiensten afgestempeld.

Art. 8. De werknemersorganisaties vertegenwoordigd in het Paritair Comité voor de gezondheidsinrichtingen en -diensten, zenden een afrekening van de uitbetaalde attesten door aan het Fonds, dat de vooruitbetaalde bedragen van de premies aan de vakorganisaties terugbetaalt binnen de maand volgend op de toezending van de afrekeningen.

De attesten zelf worden door de werknemersorganisaties voor controle ter beschikking gehouden van het Fonds gedurende drie kalenderjaren volgend op het sociaal dienstjaar.

Art. 9. Het eventueel overschot, na vereffening van de verschillende premies aan de vakorganisaties, blijft geblokkeerd staan op de rekening vermeld in artikel 4.

De bestemming van deze eventuele overschotten zal in de raad van bestuur van het

— Sociaal Fonds voor de dentaaltechniek, na aftrek van de werkingskosten en niet inbare schuldvorderingen, paritair worden bepaald.

HOOFDSTUCK IL. Slotbepalingen

Art. 10. Deze collectieve arbeidsovereenkomst heeft uitwerking met ingang vanaf 1 januari 2020 en is gesloten voor een onbepaalde duur. Zij vervangt de collectieve arbeidsovereenkomst van 9 oktober 2017 (Registratienr. 143036/CO/330; KB 11/06/2018 ; BS 25/06/2018).

Zij kan op verzoek van de meest gerede partij worden opgezegd met een opzeggingstermijn van drie maanden; deze opzegging moet per aangetekende brief worden gericht aan de voorzitter van het Paritair Comité voor de gezondheidsinrichtingen en —diensten en aan de ondertekenende organisaties.
