Paritair subcomité voor de haven van Antwerpen, “Nationaal Paritair Comité der Haven van Antwerpen” genaamd

Collectieve arbeidsovereenkomst van 20 januari 2020 houdende wijziging van de collectieve arbeidsovereenkomst betreffende de loon- en arbeidsvoorwaarden van de havenarbeiders van het algemeen contingent van 6 december 2004, “Codex algemeen contingent” genaamd.

Art. 1. Deze collectieve arbeidsovereenkomst is van toepassing op de werkgevers die ressorteren onder de bevoegdheid van het paritair subcomité voor de haven van Antwerpen, “Nationaal Paritair Comité der Haven van Antwerpen" genaamd en op de havenarbeiders van het algemeen contingent die zij tewerkstellen.

Art. 2. Deze collectieve arbeidsovereenkomst wijzigt de collectieve arbeidsovereenkomst van 6 december 2004 met registratienummer 73552/C0/3010100 betreffende de loon- en arbeidsvoorwaarden van de havenarbeiders van het algemeen contingent, “Codex algemeen contingent” genaamd.

Art. 3. In artikel 14, b), 1. wordt de zinsnede: “verlengbaar met een maand" vervangen door de zinsnede "twee maal verlengbaar met een maand”.

Art. 4, In artikel 14, b), 2. wordt de bestaande tekst vervangen door volgende tekst: “2. Medische

bijstand: de havenarbeiders hebben het recht hun arbeidsprestaties te schorsen om bijstand te verlenen aan een gezinslid of een familielid tot de tweede graad, dat lijdt aan een zware ziekte. Per periode van minimum 1 maand tot maximum 3 maanden kunnen de prestaties volledig geschorst worden ofwel halftijds verminderd worden of verminderd worden met 1/5e. Mits akkoord van de werkgever of, ingeval van los dienstverband, van de Administratieve Commissie kan het recht op volledige schorsing ook opgenomen worden in periodes van 1, 2 of 3 weken”.

Art. 5. In artikel 14, b), 3. wordt de tekst "4 maanden volledige schorsing” aangevuld met volgende tekst: "op te nemen in periodes van een maand of, mits akkoord van de werkgever of, ingeval van los dienstverband, van de Administratieve Commissie op te nemen in periodes van een week.”

In hetzelfde artikel wordt de tekst "8 maanden halftijdse schorsing" aangevuld met volgende tekst: * op te nemen in periodes van twee maanden of, mits akkoord van de werkgever of, ingeval van los

Neerlegging-Dépôt: 28/01/2020 | Regist-Enregistr.: 05/03/2020 | N°: 157483/CO/301.01

dienstverband, van de Administratieve Commissie op te nemen in periodes van een maand.”

Verder wordt in de tweede alinea van artikel 14, b), 3 een gedachtestreepje met volgende tekst toegevoegd:

"… 40 maanden vermindering met 1/10e.”

Art. 6. In de artikelen 60, 275, 291, 298, 308, 360, 643, 721 en 724 wordt het woord “arbeidsgeneesheer" vervangen door “externe dienst voor preventie en bescherming”.

Art. 7. In artikel 151 wordt volgende zinsnede geschrapt: “De werknemers die erkend worden als havenarbeider van het algemeen contingent en onmiddellijk ingedeeld werden in de beroepscategorie “containermarkeerder" dienen 2 jaar containermarkeerder te blijven.”

Art. 8. In de artikelen 280, 299, 307, 327 en 347 wordt het woord “geneesheer” vervangen door het woord “arts”.

Art. 9. Artikel 497 wordt aangevuld met de volgende

tekst: “p) Lossen van pakken hout met houtspreader met automatisch openende haken op een kraan (met voorzetapparatuur vast aan de giek)

De ploeg wordt samengesteld als volgt: 4 havenarbeiders algemeen werk in het ruim, 1 havenarbeider algemeen werk aan de wal binnen kraanbereik, 1 dekman en 1 foreman.”.

Art. 10. In artikel 608 wordt het bedrag "1,19" vervangen door het bedrag "1,30".

Art. 11. In de artikelen 703, 722 en 756 worden de bedragen "35" en "875" respectievelijk vervangen door de bedragen "40" en “1.000”.

Art. 12. In artikel 970 worden de woorden “preventieadviseur-arbeidsgeneesheer" vervangen door de woorden “preventieadviseur-arbeidsarts”.

Art. 13. In artikel 991 worden de data "31-03-2016" en “31-12-2016” respectievelijk vervangen door de data "31-03-2021" en "31-12-2022".

Art. 14. Deze collectieve arbeidsovereenkomst heeft uitwerking met ingang van 1 januari 2020 en is gesloten voor onbepaalde duur.

Elk van de contracterende partijen kan ze opzeggen mits een opzeggingstermijn van 3 maanden die bij

een ter post aangetekende brief wordt betekend aan de Voorzitter van het Paritair Subcomité voor de Haven van Antwerpen, “Nationaal Paritair Comité der Haven van Antwerpen” genaamd.
