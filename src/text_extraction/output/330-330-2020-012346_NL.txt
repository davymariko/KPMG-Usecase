Collectieve arbeidsovereenkomst van 14 september 2020 betreffende de betaling van een eindejaarspremie aan het personeel van de diensten die ressorteren onder het Paritair Comité voor de gezondheidsinrichtingen en -diensten, erkend en/of gesubsidieerd door het Waalse Gewest tot uitvoering van de tripartiete raamovereenkomst voor de Waalse non-profitsector 2018-2020.

Artikel 1. Deze collectieve arbeidsovereenkomst is van toepassing op de werkgevers en de werknemers van de psychiatrische verzorgingstehuizen, de initiatieven van beschut wonen (in het Waals nonprofitakkoord “habitations protégées pour patients psychiatrigues” genoemd), rusthuizen voor bejaarden (in het Waals Gewest “maisons de repos” genoemd), rust- en verzorgingstehuizen, serviceflats en dienstencentra die verzorging verlenen ten gunste van bejaarden (in het Waals Gewest “centres de soins de jour” genoemd) en centra voor functionele revalidatie (in het Waals Gewest “conventions de revalidation fonctionnelle” genoemd), die zijn erkend en/of gesubsidieerd door het Waals Gewest.

Onder werknemers wordt verstaan: het mannelijk en vrouwelijk werklieden- en bediendenpersoneel.

Artikel 2 De bepalingen van deze collectieve arbeidsovereenkomst leggen de regels vast die van toepassing zijn op de werknemers bedoeld in artikel 1 met betrekking tot de eindejaarstoelage vanaf 2020.

Artikel 3 Voor haar toepassingsgebied verhoogt deze overeenkomst het forfaitaire bedrag van de eindejaarstoelage zoals bepaald in de collectieve arbeidsovereenkomst van 25/09/2002 (nr. 64174/CO/305 — KB van 23/10/2002 — BS van 05/11/2002), gewijzigd door de collectieve arbeidsovereenkomst van 16/10/2003 (nr. 69017/CO/305 — KB van 27/04/2004 — BS van 16/06/2004) en door de collectieve arbeidsovereenkomst van 12/02/2007 (nr.° 83644/CO/305 — KB van 10/02/2008 — BS van 27/02/2008) met een bedrag van 368,79€ per VTE. Dit bedrag komt overeen met de spilindex 105,10 (basis 2013=100).

Artikel 4 Deze collectieve arbeidsovereenkomst vult voor haar toepassingsgebied de collectieve arbeidsovereenkomst aan van 25/09/2002 (KB van 23/10/2002 — BS van 05/11/2002), gewijzigd door de collectieve arbeidsovereenkomst van 16/10/2003 (KB van 27/04/2004 — BS van 16/06/2004) en door de collectieve arbeidsovereenkomst van 12/02/2007 (KB van 10/02/2008 — BS van

27/02/2008),

De toepassingsmodaliteiten blijven dezelfde. Artikel 5. Deze collectieve arbeidsovereenkomst is van toepassing voor zover de Waalse Regering de nodige schikkingen heeft getroffen bij de betrokken administraties opdat de subsidies uitgetrokken voor de premie bedoeld in artikel 3 gestort werden aan de operatoren bedoeld in artikel 1 binnen de termijnen waarbinnen ze betaald kunnen worden, zoals bepaald in deze collectieve

arbeidsovereenkomst en in het non-profitakkoord dat de sociale gesprekspartners en de Waalse regering op 2 mei 2019 hebben aangenomen.

Artikel 6 Deze collectieve arbeidsovereenkomst treedt in werking op O1 januari 2020

Zij wordt gesloten voor onbepaalde tijd en kan worden opgezegd door elk van de partijen, mits een opzeggingstermijn van drie maanden, bij een ter post aangetekende brief gericht aan de voorzitter van het Paritair Comité voor de gezondheidsinrichtingen en -diensten die alle ondertekenende organisaties hiervan in kennis stelt.

Artikel 7 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
