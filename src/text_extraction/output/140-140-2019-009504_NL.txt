Neerlegging-Dépôt: 21/06/2019 Regist.-Enregistr.: 28/06/2019 N°: 152408/CO/140

Paritair Comité voor het Vervoer en de Logistiek

Collectieve arbeidsovereenkomst van 20 juni 2019 betreffende een slaapplaats voor de chauffeurs die pendelreizen verzorgen

Hoofdstuk I. - Toepassingsgebied

Artikel 1. 8 1. Deze collectieve arbeidsovereenkomst is van toepassing op de werkgevers van de ondernemingen die ongeregeld vervoer verrichten en die ressorteren onder de sector van de autobussen en autocars, alsook op de werklieden die aan de uitvoering van dit vervoer zijn toegewezen,

82. Met ongeregeld vervoer wordt bedoeld het vervoer dat niet aan de definitie van geregeld, met inbegrip van de bijzondere vormen van geregeld vervoer, beantwoordt en dat met name wordt gekenmerkt door het transport van vooraf samengestelde groepen, op initiatief van een opdrachtgever of van de vervoerder zelf. Onder ongeregeld vervoer wordt eveneens verstaan de internationaal geregelde diensten over een lange afstand.

S 3. Met werklieden wordt bedoeld de werklieden en werksters.

Hoofdstuk II. — Passende slaapaccomodatie

Artikel 2. Artikel 4 van de collectieve arbeidsovereenkomst van 2 juli 2001, algemeen verbindend verklaard bij koninklijk besluit van 28 mei 2003, Belgisch Staatsblad van 4 augustus 2003, wordt als volgt vervangen:

“De werkgever moet ervoor zorgen dat de bestuurder die een pendeldienst uitvoert op de plaats van bestemming of in de nabijheid ervan over een passende slaapaccommodatie beschikt waar hij in een zo groot mogelijke mate van privacy van een ongestoorde dagelijkse rust kan genieten, zodat een veilige uitoefening van zijn functie wordt gewaarborgd. Onder passende slaapaccommodatie op de plaats van bestemming wordt een éénpersoonskamer verstaan. Tevens moet de werknemer over een toilet en een douche beschikken.

Wanneer, ten uitzonderlijke titel, aan bovenvermelde bepalingen niet voldaan wordt, wordt een schriftelijke melding hiervan gedaan aan één van de ondertekenende partijen.”

Artikel 3 Partijen engageren zich om de reisorganisatoren te informeren over deze bepalingen.

Artikel 4 Op verzoek van (één van) de partijen kan een evaluatie gebeuren van de toepassing van deze bepalingen o.m. op basis van bovenvermelde schriftelijke meldingen.

Hoofdstuk HI. — Inwerkingtreding en geldigheidsduur

Artikel 5. Deze collectieve arbeidsovereenkomst treedt in werking op 1 juli 2019 en ís gesloten voor onbepaalde duur.

Zij kan door elk van de ondertekenende partijen worden opgezegd. Deze opzegging moet minstens drie maanden op voorhand geschieden bij een ter post aangetekende brief, gericht aan de voorzitter van het Paritair Comité voor het Vervoer en de Logistiek, die zonder verwijl de betrokken partijen in kennis zal stellen. De termijn van drie maanden begint te lopen vanaf de datum van verzending van bovengenoemde aangetekende brief.
