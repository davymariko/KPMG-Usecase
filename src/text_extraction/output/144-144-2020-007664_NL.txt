Paritair Comité voor de landbouw

Collectieve arbeidsovereenkomst van 30 april 2020

Toekenning van een bestaanszekerheidsvergoeding

HOOFDSTUXK I. Toepassingsgebied

Artikel 1. Deze collectieve arbeidsovereenkomst is van toepassing op de werknemers, tewerkgesteld in de ondernemingen die onder het Paritair Comité voor de landbouw ressorteren en op hun werkgevers.

Deze collectieve arbeidsovereenkomst is niet van toepassing op de werknemers bedoeld in artikel 8bis van het koninklijk besluit van

28 november 1969, Belgisch Staatsblad 5 december 1969, inzake sociale zekerheid.

Onder werknemers worden verstaan de arbeiders en arbeidsters.

HOOFDSTUK U. Arbeidsongeschiktheid

Art. 2. De in artikel 1 bedoelde werknemers hebben recht op een bestaanszekerheidsvergoeding in geval van arbeidsongeschiktheid wegens ziekte of ongeval van gemeen recht en dit ten laste van hun werkgever.

Art. 3. Deze vergoeding wordt alle dagen van de week, behalve de zondag, toegekend en dit na de periode gedekt door het gewaarborgd week- en maandloon. Voor deze vergoeding worden periodes van profylactisch verlof en lactatieverlof gelijkgesteld met ziekte.

Art. 4. De periode tijdens dewelke de werknemers recht hebben op de vergoeding, wordt vastgesteld op basis van het aantal jaren dienst dat zij in de onderneming tellen :

- | jaar dienst : 4 weken; - 5 jaar dienst : 13 weken; - 10 jaar dienst : 26 weken.

Art. 5. Het bedrag van de vergoeding wordt vastgesteld op 4,96 EUR. De vergoeding wordt betaald op de gewone betaaldata van de lonen, van toepassing in de onderneming.

HOOFDSTUK III Tijdelijke werkloosheid technische stoornis

Art. 6. 81. Ingevolge artikel 51, $ 8 van de wet van 3 juli 1978 betreffende de arbeidsovereenkomsten heeft elke werknemer recht op een supplement van minimaal 2,00 EUR bovenop de werkloosheidsuitkeringen voor elke dag waarop de uitvoering van zijn arbeidsovereenkomst geschorst is wegens economische redenen, slecht weer of technische stoornis.

NM

82. In de sector van de landbouw wordt dit bedrag gebracht op 3,00 EUR voor elke dag waarop de uitvoering van de arbeidsovereenkomst is geschorst wegens technische stoornis.

Er zijn geen voorwaarden inzake anciënniteit. Het aantal dagen per jaar is onbeperkt en het supplement is verschuldigd voor de door de RVA vergoedbare dagen van tijdelijke werkloosheid wegens technische stoornis.

De werkgever is er toe gehouden dit supplement te betalen.

83. Voor de tijdelijke werkloosheid wegens economische reden, slecht weer en overmacht wordt verwezen naar de regeling die hierna in art. 7 tot 9 Is opgenomen.

Economische werkloosheid - overmacht slecht weer

Art. 7. De in artikel | bedoelde werknemers hebben recht op een aanvullende bestaanszekerheidsvergoeding in geval van tijdelijke werkloosheid wegens slecht weer, van tijdelijke werkloosheid wegens economische redenen of van tijdelijke werkloosheid wegens overmacht die onder meer zijn oorsprong vindt in de toepassing van de preventieve of definitieve maatregelen ter bestrijding van de B.S.E.-crisis of de M.K.Z.problematiek.

De bestaanszekerheidsvergoeding wordt uitbetaald door de werkgever en moet beschouwd worden als een aanvulling bij de uitkering werkloosheid.

Art. 8. Deze vergoeding wordt toegekend voor alle dagen van de week, behalve de zondag, en dit vanaf het begin van de tijdelijke werkloosheid.

Art. 9. Het bedrag van de bestaanszekerheidsvergoeding wordt vastgesteld op 6,20 EUR per dag. De vergoeding wordt uitbetaald op de gewone betaaldata van de lonen die in de onderneming van toepassing zijn.

HOOFDSTUK IV.

Terugbetaling van de door de werkgevers betaalde vergoedingen

Art. 10. In toepassing van artikel 6, e) van de collectieve arbeidsovereenkomst van 18 mei 1995, gesloten in het Paritair Comité voor de landbouw, tot oprichting van een fonds voor bestaanszekerheid en vaststelling van zijn statuten, algemeen verbindend verklaard bij koninklijk besluit van

8 december 1995, en zoals gewijzigd door de collectieve arbeidsovereenkomst van 25 april 1997, nr. 45001 betaalt het “Waarborg- en Sociaal Fonds voor de landbouw" aan de werkgevers de vergoedingen terug die zij krachtens de artikelen 2 tot en met 9 van deze collectieve arbeidsovereenkomst hebben betaald. De raad van bestuur van het fonds stelt de praktische modaliteiten vast met betrekking tot de uitvoering van dit artikel.

HOOFDSTUK V. Algemene bepalingen

Art. 11. Alle betwistingen betreffende de toepassing van deze collectieve arbeidsovereenkomst kunnen worden voorgelegd aan het Paritair Comité voor de landbouw.

Art. 12. Deze collectieve arbeidsovereenkomst heeft uitwerking met ingang van Ì januari 2020 en is gesloten voor een onbepaalde duur. Zij vervangt de collectieve arbeidsovereenkomst van 4 februari 2016 tot toekenning van een bestaanszekerheidsvergoeding (registratienr. 132767/CO/144).

Zij kan door elk van de ondertekenende partijen worden opgezegd mits een opzeg van ten minste drie maanden, betekend bij een ter post aangetekende brief, gericht aan de voorzitter van het Paritair Comité voor de landbouw,

Art. 13. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
