Neerlegging-Dépôt: 05/12/2019 Regist.-Enregistr.: 16/01/2020 N°: 156427/CO/306

PARITAIR COMITÉ VOOR HET VERZEKERINGSWEZEN (PC 306)

Collectieve arbeidsovereenkomst van 2 december 2019 betreffende het stelsel van werkloosheid met bedrijfstoeslag (SWT) mits 40 jaar loopbaan

Toepassingsgebied

Artikel 1 Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het paritair comité voor het verzekeringswezen.

Toepassing van de cao nr. 135

Artikel 2 In uitvoering van de collectieve arbeidsovereenkomst nr. 135 van 23 april 2019, blijft de vereiste minimumleeftijd vanaf welke het stelsel van werkloosheid met bedrijfstoeslag kan toegekend worden aan sommige ontslagen werknemers behouden op 59 jaar voor de periode van 1 januari 2019 tot 30 juni 2021, mits inachtneming van de bovenvermelde overeenkomst en de toepasselijke reglementaire bepalingen (waaronder het Koninklijk Besluit van 3 mei 2007).

Geldigheidsduur

Artikel 3 Deze collectieve arbeidsovereenkomst treedt in werking op 1 januari 2019 en treedt buiten werking op 30 juni 2021.
