Neerlegging-Dépôt: 02/03/2020 Regist.-Enregistr.: 19/03/2020 N°: 157730/C0/330

à

us ns es

2G

k Oma Clin Corte" Ja Cha geendhectsin riches Ce ern The STE

Collectieve arbeidsovereenkomst betreffende de modaliteiten van de opleiding voor zorgkundigen in het kader van 5 bijkomende handelingen

Collectieve Arbeidsovereenkomst van 27 januari 2020

Artikel 1 Deze collectieve arbeidsovereenkomst is van toepassing op de werkgevers en de werknemers van de hierna vermelde inrichtingen en diensten die door de Vlaamse Gemeenschap worden erkend en/of gesubsidieerd of gelegen zijn op het grondgebied van het Vlaams Gewest :

1. de inrichtingen die aan de wet op de ziekenhuizen onderworpen zijn;

2. de forensisch psychiatrische centra;

3. de psychiatrische verzorgingstehuizen ; 4, de inítiatieven van beschut wonen ;

5. de categorale ziekenhuizen (dit is elk ziekenhuis dat uitsluitend beschikt over een G-dienst (revalidatie van geriatrische patiënten) en/of een Sp-dienst (gespecialiseerde dienst voor behandeling en revalidatie) als vermeld in artikel 5, 81, l, eerste lid, 3° en 4°, van de bijzondere wet van 8 augustus 1980 tot hervorming der instellingen) ,

6. de revalidatiecentra;

7. de diensten voor het bloed van het Rode Kruis van België; 8. de thuisverpleging;

9. de medisch-pediatrische centra;

10. de wijkgezondheidscentra;

11. de rusthuizen voor bejaarden, de rust- en verzorgingstehuizen, de dagverzorgingscentra, de assistentiewoningen, de centra voor kortverblijf voor bejaarden;

Onder werknemers wordt verstaan, het mannelijk en vrouwelijk werklieden- en bediendenpersoneel.

Artikel 2 - Context

Het Koninklijk Besluit van 27 februari 2019 met betrekking tot de uitbreiding van verpleegkundige handelingen die de zorgkundigen mogen uitvoeren en de voorwaarden waaronder deze handelingen gesteld mogen worden.

Zorgkundigen moeten volgens de bepalingen van het KB een opleiding van 150 uur volgen om te voldoen aan de voorwaarden om deze bijkomende handelingen te mogen stellen.

Artikel 3 De sociale partners engageren zich om de door de sectorale vormingsfondsen erkende opleiding te financieren door middel van een tussenkomst vanuit deze fondsen. De hierna volgende bepalingen hebben uitsluitend betrekking op de hierboven bedoelde opleiding.

De zorgkundigen hebben het recht de door de sectorale vormingsfondsen erkende opleiding te volgen zodat ze de bijkomende handelingen kunnen uitoefenen. De zorgkundigen die de opleiding wensen te volgen, dienen hun werkgever hiervan op de hoogte te

brengen. In onderling akkoord komen de werkgever en de werknemer overeen wanneer de vorming precies

gevolgd zal worden.

De opleidingsuren worden gelijkgesteld aan arbeidstijd en worden bij voorkeur niet individueel maar

in groep en onder begeleiding gevolgd. De werkgever stelt de nodige IT-faciliteiten ter beschikking.

Artikel 4 De stage van maximaal 75 uur wordt gepresteerd op de gebruikelijke werkplek en wordt gelijkgesteld aan arbeidstijd.

Indien de stage geheel of gedeeltelijk niet gepresteerd kan worden op de gebruikelijke werkplek dan dient de stage gedaan te worden in een andere inrichting of dienst. De stage uren en de verplaatsingstijd, bovenop de gebruikelijke tijd voor woon-werkverkeer, worden gelijkgesteld aan arbeidstijd. De eventuele bijkomende verplaatsingskosten zijn ten laste van de werkgever.

Artikel 5 Deze collectieve arbeidsovereenkomst is gesloten voor een bepaalde duur. Zij treedt in werking op 1 januari 2020 en houdt op van kracht te zijn op 31 december 2024. De ondertekende partijen kunnen via een Collectieve Arbeidsovereenkomst deze termijn verlengen.

Zij kan worden opgezegd door elk der partijen, mits een opzeggingstermijn van drie maanden gericht bij een ter post aangetekende brief aan de voorzitter van het Paritair Comité voor de gezondheids inrichtingen en -diensten.
