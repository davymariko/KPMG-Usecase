Paritair Comité voor de gezondheidsinrichtingen en -diensten

Collectieve arbeidsovereenkomst tot vaststelling van de arbeids- en beloningsvoorwaarden voor de

ondernemingen in de bedrijfstak van de tandprothesen

Collectieve arbeidsovereenkomst van 10 februari 2020

Hoofdstuk | : Toepassingsgebied

Art. 1 Deze collectieve arbeidsovereenkomst is van toepassing op de werkgevers en de werknemers van de ondernemingen in de bedrijfstak van de tandprothese die ressorteren onder het Paritair Comité voor de gezondheidsinrichtingen en -diensten.

Onder “arbeiders” worden de mannelijke en vrouwelijke arbeiders bedoeld,

Onder “bedienden” worden de mannelijke en vrouwelijke bedienden bedoeld.

Hoofdstuk Il: Functieclassificatie

Arbeiders

Art. 2 De arbeiders worden in 5 categorieën ondergebracht en kunnen tot de hoogste categorie opklimmen.

Categorie 1 :

- Bode - _Magazijnier/magazijnierster

- _ Schoonmaker/schoonmaakster

- Niet gespecialiseerd onderhoudspersoneel

Categorie 2:

- _Arbeider/arbeidster die onder toezicht minstens één discipline uitvoert van de eerste tot de derde discipline

- Bestuurder van voertuig, als hoofdactiviteit

De taakinhoud omvat eveneens eenvoudig administratief werk en telefonische contacten met opdrachtgevers.

Categorie 3 : - Gediplomeerd dentaaltechnicus - _Arbeider/arbeidster of dentaaltechnicus die ten minste één discipline uitvoert of kan uitvoeren van de 46° tot de 10% discipline.

De taakinhoud omvat eveneens eenvoudig administratief werk en telefonische contacten met opdrachtgevers.

Categorie 4 :

Gediplomeerd dentaaltechnicus die één discipline uitvoert of kan uitvoeren van de 4% tot de 10% discipline en er de eindverantwoordelijkheid voor draagt.

De taakinhoud omvat eveneens eenvoudig administratief werk en telefonische contacten met opdrachtgevers.

Categorie 5 :

Gediplomeerd dentaaltechnicus die twee of meer disciplines uitvoert of kan uitvoeren van de 4% tot de 10% discipline en er de eindverantwoordelijkheid voor draagt.

Art. 3 Een werknemer behoort tot één van de categorieën 2 tot 5, bepaald in artikel 2, als hij één of meerdere disciplines uitvoert of kan uitvoeren van de eerste tot de tiende discipline.

De lijst van disciplines wordt als volgt samengesteld:

Discipline 1. Alle gipswerken en vervangingsproducten van gips + cuvetten stoppen.

Discipline 2. Individuele hulpmiddelen zoals individuele lepels — beetwallen — paradontale hulpmiddelen — modelleren voor waspas — klemmen plooien.

Discipline 3. Afwerken en polijsten kunststoffen — herstellingen —relinings — rebasings.

Discipline 4. Gebalanceerde opstellingen boven en onder op volwaardige articulator + in articulator brengen met aangezichtsboog.

Discipline 5. Orthodontische apparaten.

Discipline 6. Metaalstructuur voor uitneembare prothesen (skeletten), solderen en galvanische bewerkingen en precisieverankeringen.

Discipline 7. Metaalstructuur voor vaste prothesen (kronen en bruggen).

Discipline 8. Opbrengen keramiek of kunststof op metaalstructuren voor vaste prothese,

Discipline 9. Precisie verankeringen +

suprastructuren op implantaten.

Discipline 10. Het bedienen en uitvoeren

van CAD-CAM technologieën binnen de

dentaaltechnieken.

Art. 4 Bij overstap van een functiecategorie naar een hogere functiecategorie moet de werkgever minimaal het hogere minimumloon van de nieuwe categorie betalen, rekening houdend met O jaar anciënniteit.

Alleen de anciënniteitsjaren binnen dezelfde categorie worden in aanmerking genomen voor de vaststelling van het minimumloon.

Indien dit nieuwe minimumloon lager ligt dan het werkelijk uitbetaalde loon bij de overgang naar de hogere categorie, dan blijft het werkelijk uitbetaalde loon gewaarborgd tot het nieuwe minimumloon dit werkelijke loon bereikt of overschrijdt.

Tijdens die periode heeft de werknemer wel recht op de normale loonindexeringen.

Bedienden Art. 5 De bedienden worden in 4 categorieën ingedeeld, bepaald volgens de hierna vermelde algemene maatstaven:

Categorie 1:

Uitvoerend administratief werk en/of eenvoudig kantoorwerk.

Niet in het bezit zijn van een diploma secundair onderwijs.

Categorie 2: Administratief personeel in het bezit van een diploma secundair onderwijs of

gelijkwaardige opleiding of gelijkwaardige kenniservaring.

Kan zelfstandig de administratieve taken uitvoeren.

Categorie 3:

-Afdelingshoofd : Neemt de leiding waar van kleine technische eenheden. Beschikt over de nodige technische en sociale vaardigheden om een groep te leiden. -Personeel met een diploma van hoger nietuniversitair onderwijs.

Categorie 4:

-Technisch bedrijfsleider: neemt de leiding waar van het globale productieapparaat. -Universitair geschoold personeel.

Art. 6 Deze indeling in categorieën heeft tot doel aan de ondernemingen een richtlijn te geven om de toepassing te vergemakkelijken van de in deze collectieve arbeidsovereenkomst bepaalde beloningsminima.

Daarom gelden de functies of werkzaamheden die in elke categorie zijn aangegeven als voorbeeld. De niet genoemde functies of werkzaamheden worden naar analogie van de aangehaalde voorbeelden ingedeeld.

Hoofdstuk Ill: Minimumlonen en reële lonen

Minimumlonen arbeiders Art. 7 Vanaf 1 mei 2020 zijn volgende minimumlonen van toepassing:

Minimumlonen bedienden Art. 8 Vanaf 1 mei 2020 zijn volgende minimumlonen van toepassing:

1917,55 1936,56 1955,77 1975,10 1994,71 2014,45 2034,41 2054,54 2074,96 2126,39 2179,07 2222,35 2266,51 2311,56 2357,41 2404,25

Hoofdstuk IV : Koppeling van de lonen aan het indexcijfer van de consumptieprijzen

Art. 9 Al de in deze collectieve arbeidsovereenkomst bepaalde lonen en wedden, evenals de reëel uitbetaalde lonen, worden gekoppeld aan het indexcijfer van de consumptieprijzen van het Rijk.

Zij worden beschouwd als zijnde in overeenstemming met het spilindexcijfer 105,10.

Telkens het gemiddelde van de indexcijfers van de consumptieprijzen van twee opeenvolgende maanden de spilindex bereikt of erop wordt teruggebracht, worden alle lonen en wedden opnieuw berekend door er de coëfficiënt 1,02 op toe te passen.

Onder spilindexcijfer moet worden verstaan de getallen behorend tot een reeks waarvan het eerste 107,20 is en elk van de volgende wordt bekomen door het voorgaande te vermenigvuldigen met 1,02, terwijl de delen van honderdsten van een punt worden afgerond op het naast hogere honderdste of worden verwaarloosd, naargelang zij al dan niet 50 pct. van een honderdste bereiken.

De verhoging of vermindering van de lonen wordt toegepast vanaf de tweede maand welke volgt op het einde van de periode van twee maanden tijdens welke het gemiddelde indexcijfer het cijfer bereikt dat een wijziging rechtvaardigt.

Indien in de periode tussen het afsluiten van deze cao en 1 mei 2020, het gemiddelde van de indexcijfers van de consumptieprijzen van twee opeenvolgende maanden de spilindex van 107,20 bereikt, dient men de in artikel 7 en 8 vermelde minimumlonen nog te vermenigvuldigen met 1,02.

De indexberekeningen van de uurlonen voor de arbeiders worden telkens berekend tot op 5 cijfers na de decimaal en afgerond tot op het hogere duizendste voor zover het vijfde decimale cijfer gelijk is aan of groter dan 5. Zo niet wordt het vijfde decimale cijfer verwaarloosd.

De indexberekeningen van de maandlonen van de bedienden worden telkens berekend tot op 3 cijfers na het decimaal en afgerond tot op het hogere honderdste voor zover het derde decimale cijfer gelijk is aan of hoger is dan 5. Zo niet wordt het derde decimale cijfer verwaarloosd.

Hoofdstuk V: Slotbepalingen

Art. 10 Deze collectieve  arbeidsovereenkomst vervangt deze van 9 oktober 2017 (registratienr. 143037/co/330) , gesloten in het Paritair Comité voor de gezondheidsinrichtingen en  -diensten, algemeen bindend verklaard bij K.B. van 15 juli 2018 (B.S. 22/08/2018).

Zij heeft uitwerking met ingang vanaf 1 mei 2020 en is gesloten voor onbepaalde duur.

Zij kan worden opgezegd op verzoek van de meest gerede partij, mits opzegging van 3 maanden, via een aangetekende brief aan de voorzitter van het Paritair Comité voor de gezondheidsinrichtingen en -diensten.
