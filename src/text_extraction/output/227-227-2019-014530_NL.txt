Paritair Comité voor de audiovisuele sector

Collectieve arbeidsovereenkomst van 20 september 2019

Stelsel van werkloosheid met bedrijfstoeslag in uitvoering van de collectieve arbeidsovereenkomst nr. 134 en van de collectieve arbeidsovereenkomst nr. 135 gesloten in de Nationale Arbeidsraad (lange loopbaan)

HOOFDSTUK 1. Toepassingsgebied

Artikel 1. 8 1. Deze collectieve arbeidsovereenkomst is van toepassing op de werkgevers en bedienden van de ondernemingen die tot de bevoegdheid van het Paritair Comité voor de audiovisuele sector behoren.

8 2. Onder "bedienden" wordt verstaan : de mannelijke en vrouwelijke bedienden.

HOOFDSTUK IL. Toepasselijke wetgeving

Art. 2. Deze collectieve arbeidsovereenkomst is gesloten :

- in uitvoering van de collectieve arbeidsovereenkomst nr. 134 van 23 april 2019 tot invoering van een stelsel van bedrijfstoeslag voor sommige oudere werknemers met een lange loopbaan die worden ontslagen;

- en in uitvoering van de collectieve arbeidsovereenkomst nr. 135 van 23 april 2019 tot vaststelling op interprofessioneel niveau, voor 2019 en 2020, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen.

HOOFDSTUK IL Ontslag

Art. 3. De aanvullende vergoeding, ingesteld in het

raam van de collectieve arbeidsovereenkomst

nr. 17 van 19 december 1974, wordt toegekend aan de bedienden die worden ontslagen om een andere reden dan om dringende reden en die voldoen aan de hier verder vermelde voorwaarden.

HOOFDSTUK IV, Leeftijds- en loopbaanvoorwaarden

Art. 4. De leeftijdsvoorwaarde van de collectieve arbeidsovereenkomst nr. 17 van 19 december 1974, gewijzigd door collectieve arbeidsovereenkomst nr. 17tricies sexies van 27 april 2015, wordt verlaagd :

- tot 59 jaar voor de bedienden die ontslagen worden in 2019 en 2020,

voot zover de betrokkene voldoet aan de voorwaarden voorzien door de collectieve arbeidsovereenkomst nr 134 van de Nationale Arbeidsraad, meer bepaald zoals voorzien in artikel 3, met name een beroepsloopbaan van minstens 40 jaar als loontrekkende op het ogenblik van de beëindiging van de arbeidsovereenkomst.

De vermelde leeftijdsvoorwaarde van :

„59 jaar moet vervuld zijn uiterlijk op 31 december 2020 en bovendien op het ogenblik van de beëindiging van de arbeidsovereenkomst.

HOOFDSTUK V. Toepassing van de collectieve arbeidsovereenkomst nr. 17 van 19 december 1974 van de Nationale Arbeidsraad

Art, 5. Voor al wat niet uitdrukkelijk is bepaald in deze collectieve arbeidsovereenkomst, zijn de bepalingen van de collectieve arbeidsovereenkomst nr. 17 van 19 december 1974 van de Nationale Arbeidsraad van toepassing, waaronder artikel 4bis dat voorziet in het behoud van de aanvullende vergoeding ten gunste van de werknemer in het stelsel van werkloosheid met bedrijfstoeslag die het werk als loontrekkende of als zelfstandige in hoofdberoep hervat.

HOOFDSTUK VI. Betaling aanvullende vergoeding

Art. 6. De betaling van de aanvullende vergoeding van het voltijds SWT wordt gesolidariseerd door de werkgeversbijdrage, zoals vastgelegd door de collectieve arbeidsovereenkomst van

6 november 2017 en de collectieve arbeidsovereenkomst van 20 september 2019 met betrekking tot het stelsel van werkloosheid met bedrijfstoeslag (SWT - algemeen stelsel).

Deze bijdrage wordt geïnd volgens de bepalingen van de statuten van het “Sociaal Fonds voor de audiovisuele sector", opgericht per collectieve arbeidsovereenkomst van 17 februari 2012

(nr. 108963/C0/227).

HOOFDSTUK VII. Geldigheidsduur

Art. 7. Deze collectieve arbeidsovereenkomst wordt gesloten voor bepaalde duur. Zij treedt in werking op 1 januari 2019 en houdt op van kracht te zijn op 31 december 2020.
