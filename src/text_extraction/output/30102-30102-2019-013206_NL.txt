Neerlegging-Dépôt: 16/10/2019 Regist.-Enregistr.: 24/10/2019 N°: 154785/CO/301.02

PARITAIR SUBCOMITÉ VOOR DE HAVEN VAN GENT

Collectieve arbeidsovereenkomst van 27 september 2019 tot wijziging van de collectieve arbeidsovereenkomst van 14 december 2012 houdende implementatie van de beginselen van CAO 100 aan de haven van Gent (geregistreerd op 01/02/2013 onder het

nummer 113213)

artikel 1

Deze collectieve arbeidsovereenkomst is van toepassing op de werkgevers die ressorteren onder het Paritair Subcomité voor de haven van Gent en op de werknemers die ze tewerkstellen,

artikel 2 - organisatie testen

In artikel 4 van de collectieve arbeidsovereenkomst van 14 december 2012 houdende implementatie van de beginselen van CAO 100 aan de haven van Gent wordt de tekst:

“Frequentie van het mogelijke aantal in te lassen testmomenten per jaar:

Elke stouwer kan op jaarbasis een aantal testmomenten inlassen gelijk aan de gemiddel de dagelijkse tewerkstelling in het bedrijf maal 12.

Idealiter bestaat elk testmoment uit zowel een alcohol- als een drugtest.” | Vervangen door:

“Frequentie van het mogelijke aantal in te lassen testmomenten per jaar:

Elke stouwer engagageert zich om op jaarbasis minstens 10 testmomenten te

organiseren.

Idealiter bestaat elk testmoment uit zowel een alcohol- als een drugtest.

Bovendien worden aan dat zelfde artikel 4 in fine volgende bepalingen toegevoegd: " De havenarbeider die de positieve test betwist, kan meteen ter plaatse een hertest vragen. Die geschiedt onmiddellijk zonder verdere tussenpauzes. Is de hertest negatief, dan kan de havenarbeider gewoon het werk verderzetten. - Na afloop wordt de namenlijst van alle geteste personen samen met alle gebruikte testmiddelen, zowel negatief als positief, aan CEPG bezorgd."

artikel 3 - opvolging positieve test

Nog in de collectieve arbeidsovereenkomst van 14 december 2012 wordt een nieuw artikel 5 met onderstaande tekst ingevoegd; het bestaande artikel 5 wordt daarbij artikel 6:

“Artikel 5 - Opvolging positieve test

Eerste positieve test

1. De werkgever verwittigt CEPG

2. CEPG verwittigt Mediwet

3. Na een positieve test is een havenarbeider ongeschikt tot veilig werken tot hij - ten vroegste de volgende werkdag - op CEPG een negatieve test heeft afgelegd

4. De positief geteste havenarbeider maakt zelf een afspraak bij de arbeidsarts.

5. De arbeidsarts kan daarbij volgende beslissingen nemen:

- arbeidsgeschikt - opvolging psychosociaal vereist = tijdelijk arbeidsgeschikt - tijdelijk arbeidsongeschikt De dokter kan daarbij elke verdere opvolging opleggen die hij opportuun, nuttig of nodig acht. 6. Als de havenarbeider geen afspraak maakt, of niet opdaagt, verwittigt Mediwet CEPG voor doorverwijzing naar de Administratieve Commissie (“tuchtdossier”)

CAO 27.9.2019 (CAO 100) - pagina 1

Tweede positieve test (= binnen de 18 maanden na eerste positieve test)

1.

2. 3,

4,

De werkgever verwittigt CEPG

CEPG verwittigt Mediwet en meldt dat het een tweede positieve test betreft

Na een tweede positieve test is een havenarbeider ongeschikt tot veilig werken tot hij door de arbeidsgeneesheer gezien werd; er volgt geen hertest op CEPG.

De positief geteste havenarbeider maakt zelf een afspraak bij de arbeidsarts; deze afspraak geschiedt in principe binnen de 3 werkdagen, met een absoluut maximum van 5 werkdagen.

Het invullen van de vragenlijst “afhankelijkheidstraject” is verplicht, ofwel op het ogenblik van het consult bij de arbeidsarts, ofwel op een latere datum.

De arbeidsarts kan daarbij volgende beslissingen nemen:

- arbeidsgeschikt (enkel als vragenlijst “afhankelijkheidstraject” reeds is ingevuld)

- tijdelijk arbeidsgeschikt tot invullen vragenlijst afhankelijkheidstraject

- tijdelijk arbeidsgeschikt

- tijdelijk arbeidsongeschikt

De dokter kan daarbij elke verdere opvolging opleggen die hij opportuun, nuttig of nodig acht en een verplicht traject opleggen.

Als de havenarbeider geen afspraak maakt, niet opdaagt, geen vragenlijst invult of het verplicht traject niet volgt, verwittigt Mediwet CEPG voor doorverwijzing : naar de Administratieve Commissie (“tuchtdossier”).

Op het einde van het traject wordt de havenarbeider opgeroepen voor de Administratieve Commissie voor opvolging.

Derde positieve test (= binnen de 3 jaar) De havenarbeider wordt opgeroepen voor de Administratieve Commissie voor intrekking

erkenning; intussen is hij arbeidsongeschikt.”

Artikel 4 - Duurtijd

Alle betwistingen omtrent deze C.A.O, vallen onder de bevoegdheid van het Paritair Subcomité van de haven van Gent.

Dit akkoord treedt in werking op 1 oktober 2019 en wordt afgesloten voor onbepaalde tijd. Elk der contracterende partijen kan het opzeggen mits een opzeggingstermijn van zes maanden die bij een ter post aangetekende brief wordt betekend aan de Voorzitter van het Paritair Subcomité voor de haven van Gent.

CAO 27.9.2019 (CAO 100) - pagina 2
