Neerlegging-Dépôt: 28/04/2020 Regist.-Enregistr.: 25/05/2020 N°: 158555/C0/113

le à durée déterminée du 8 avril 2020 —

an bepaalde duur van 8 april 2020

Paritair Comité voor het ceramiekbedrijf (PC 113)

CAO van bepaalde duur van 8 april 2020 betreffende de bestaanszekerheid

TITEL 1 - TOEPASSINGSGEBIED

Artikel 1 — Deze collectieve arbeidsovereenkomst is van toepassing op de werkgevers en arbeiders van de ondernemingen die ressorteren onder het Paritair Comité voor het ceramiekbedrijf, met uitzondering van de ondernemingen die ressorteren onder het Paritair Subcomité voor de pannenbakkerijen (PSC 113.04).

Onder "arbeiders" worden zowel mannelijke als vrouwelijke arbeiders verstaan.

TITEL 2 - BESTAANSZEKERHEID

Artikel 2 — Gelet op de uitbreiding van het toepassingsgebied van de tijdelijke werkloosheid wegens overmacht in de strijd tegen COVID-19 vanaf 13 maart 2020, bevestigen de sociale partners het toepassingsgebied van de bepalingen inzake de bestaanszekerheid voorzien door de sector in de situatie van overmacht.

De algemene beginselen voor de toepassing van deze aanvullende bestaanszekerheidsvergoedingen blijven ongewijzigd.

In geen enkel geval mogen de bedragen van de aanvullende uitkering ertoe leiden dat het nettosalaris van de werknemers hoger is dan in normale omstandigheden.

Artikel 3 — De arbeiders en hun vakbondsorganisaties garanderen het behoud van het productieapparaat te allen tijde, ook indien zou worden besloten een groot deel van de activiteiten van de onderneming te staken, en dragen bij tot het behoud van de tewerkstelling in overeenstemming met de

door de federale overheid opgelegde maatregelen op het gebied van veiligheid, hygiëne en ‘social distancing’ (vermelde maatregelen in het art. 2 van het ministerieel besluit houdende dringende maatregelen om de verspreiding van het coronavirus COVID-19 te beperken van 23/03/2020.

De bepalingen van artikel 2 zijn slechts van toepassing voor zover artikel 3 wordt nageleefd.

Artikel 4 De sociale partners herinneren de bedrijven van de sector aan de bestaande bepaling over het behoud van de tewerkstelling in de ceramieksector in artikel 21 van de CAO loon- en arbeidsvoorwaarden van 2 juli 2019:

« De partijen verbinden zich ertoe om alles in het werk te stellen om ontslagen tegen te gaan, en dit door gebruik te maken van alle nieuwe bepalingen van de federale en regionale overheden. » (Reg. Nr. 155167).

TITEL 3 - SLOTBEPALINGEN

Artikel 5 — Deze collectieve arbeidsovereenkomst treedt in werking op 13 maart 2020 en blijft van kracht tot 30 juni 2020. Ze is niet stilzwijgend verlengbaar. De sociale partners verbinden zich ertoe de situatie opnieuw te evalueren vóór het einde van deze collectieve arbeidsovereenkomst.

Deze collectieve arbeidsovereenkomst is gesloten om een uitzonderlijke situatie in verband met COVID-19 aan te pakken en kan geen invloed hebben op de bestaande bepalingen van de sector met betrekking tot de bestaanszekerheid.

Artikel 6 — Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritair comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de elektronische notulen in PDF

die werden ondertekend door de voorzitter en zijn secretaris en door de leden van de werkgevers- en werknemersorganisaties .
