Collectieve arbeidsovereenkomst van 18 december 2019, gesloten in het Paritair Comité voor het

hotelbedrijf betreffende het stelsel van werkloosheid met bedrijfstoeslag in uitvoering van de

collectieve arbeidsovereenkomst nr. 133 gesloten in de N.A.R. | Neerlegging-Dépôt: 19/12/2019

Regist.-Enregistr.: 05/02/2020

N°: 156841/C0/302

SWT, 58 jaar, 35 jaar beroepsloopbaan, mindervalide werknemers en werknemers met ernstige

lichamelijke problemen, 2019-2020

Art. 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Comité voor het hotelbedrijf.

Voor de toepassing van deze collectieve arbeidsovereenkomst wordt onder “werknemers” verstaan de mannelijke en vrouwelijke werknemers.

Art. 2. Deze collectieve arbeidsovereenkomst is gesloten in uitvoering van Collectieve arbeidsovereenkomst nr. 133 van 23 april 2019 tot vaststelling, voor 2019 en 2020, van de voorwaarden voor de toekenning van een bedrijfstoeslag in het kader van de werkloosheid met bedrijfstoeslag voor sommige oudere mindervalide werknemers en werknemers met ernstige lichamelijke problemen, indien zij worden ontslagen.

Art. 3. De aanvullende vergoeding, ingesteld in het raam van de collectieve arbeidsovereenkomst nr. 17 van 19 december 1974, wordt toegekend aan de werknemers die worden ontslagen om een andere reden dan om dringende reden en die voldoen aan de hier verder vermelde voorwaarden.

Art. 4. De leeftijdsvoorwaarde van de collectieve arbeidsovereenkomst nr. 17 van 19 december 1974, gewijzigd door C.A.O. nr. 17tricies sexies van 27 april 2015, wordt verlaagd tot 58 jaar voor de werknemers die ontslagen worden in 2019 en 2020 voor zover de betrokkene voldoet aan de voorwaarden voorzien door C.A.O. nr. 133 van de N.A.R., meer bepaald zoals voorzien in artikel 3, met name een beroepsverleden van minstens 35 jaar op het ogenblik van de beëindiging van de arbeidsovereenkomst, op voorwaarde dat hij het bewijs heeft geleverd:

-__ Voor de mindervalide werknemer, dat hij behoort tot één van de categorieën opgenomen in artikel 2, 82, 1° van C.A.O. nr. 133

- Voor de werknemer met ernstige lichamelijke problemen, dat hij beschikt over een attest afgegeven door het Federaal agentschap voor beroepsrisico's, overeenkomstig artikel 7 van C.A.O. nr. 133

De werknemer moet ontslagen worden tijdens de looptijd van deze collectieve arbeidsovereenkomst.

De vermelde leeftijdsvoorwaarde van 58 jaar moet vervuld zijn uiterlijk op 31 december 2020 en bovendien op het ogenblik van de beëindiging van de arbeidsovereenkomst.

De werknemer die bovenvermelde voorwaarden vervult en wiens opzegtermijn na 31.12.20/0 verstrijkt, behoudt het recht op een bedrijfstoeslag.

Art. 5. Aan de werknemers die voldoen aan de voorwaarden in het K.B. van 3 mei 2007, zal de aanvullende vergoeding betaald worden door het “Waarborg en Sociaal Fonds voor de hotel-, restaurant-, café- en aanverwante bedrijven".

Art. 6. Voor al wat niet uitdrukkelijk is bepaald in deze collectieve arbeidsovereenkomst, zijn de bepalingen van de collectieve arbeidsovereenkomst nr. 17 van 19 december 1974 van de N.A.R. van toepassing, waaronder artikel 4bis dat voorziet in het behoud van de aanvullende vergoeding ten gunste van de werknemer in het stelsel van werkloosheid met bedrijfstoeslag die het werk als loontrekkende of als zelfstandige in hoofdberoep hervat.

Art. 7. Deze collectieve arbeidsovereenkomst wordt gesloten voor bepaalde duur. Zij treedt in werking op 1 januari 2019 en houdt op van kracht te zijn op 31 december 2020.
