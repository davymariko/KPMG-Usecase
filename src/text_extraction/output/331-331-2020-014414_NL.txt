Neerlegging-Dépôt: 24/12/2020 Regist.-Enregistr.: 27/01/2021 N°: 162919/C0/331

PARITAIR COMITE VOOR DE VLAAMSE WELZIJNS- EN GEZONDHEIDSSECTOR (pc 331)

Collectieve arbeidsovereenkomst van 7 december 2020 betreffende de modaliteiten van

de opleiding voor zorgkundigen in het kader van vijf bijkomende handelingen

PREAMBULE: Context

Zorgkundigen moeten volgens de bepalingen van het koninklijk besluit van 27 februari 2019 tot wijziging van het koninklijk besluit van 12 januari 2006 tot vaststelling van de verpleegkundige activiteiten die de zorgkundigen mogen uitvoeren en de voorwaarden waaronder deze zorgkundigen deze handelingen mogen stellen (BS 18 maart 2019) een opleiding van 150 uur volgen om te voldoen aan de voorwaarden om deze bijkomende

handelingen te mogen stellen.

Omwille van wettelijke aansprakelijkheid, kwaliteit en veiligheid van de zorgen, arbeidsorganisatie en professionele mobiliteit, worden de sociale partners het erover eens alles in het werk te stellen, opdat al het

betrokken personeel de opleiding volgt.

De hierna vermelde bepalingen zijn enkel van toepassing voor de voorziene opleiding in het kader van het KB

van 27 februari 2019. Artikel 1 : Toepassingsgebied

Deze collectieve arbeidsovereenkomst is van toepassing op de werkgevers en op de werknemers die

ressorteren onder het Paritair Comité voor de Vlaamse welzijns- en gezondheidssector.

Onder werknemers wordt verstaan: het mannelijk en vrouwelijk werklieden- en bediendepersoneel.

Artikel 2 : Theoretische opleiding

De sociale partners engageren zich ertoe om de opleiding in het kader van de vijf bijkomende handelingen voor zorgkundigen , erkend door het Sociaal Fonds voor de Vlaamse Welzijns- en Gezondheidssector te

financieren door middel van een tegemoetkoming van dit Sociaal Fonds. Deze theoretische opleiding bestaat uit vijf e-learningmodules.

De zorgkundigen hebben het recht om de opleiding te volgen opdat zij de vijf bijkomende handelingen, zoals

voorzien in het KB van 27 februari 2019, zouden kunnen stellen De zorgkundige die bovenvermelde opleiding wenst te volgen brengt zijn werkgever hiervan op de hoogte.

De werkgever en de werknemer komen overeen op welk moment de opleiding zal worden gevolgd.

De opleidingsuren worden gelijkgesteld met arbeidstijd.

In het kader van een opleiding in e-learning, worden de opleidingsuren bij voorkeur in groep onder begeleiding

gevolgd.

De werkgever stelt de nodige IT-faciliteiten voor e-learning ter beschikking.

Artikel 3 : Stage

De stage van maximaal 75 uur wordt gepresteerd op de gebruikelijke werkplek en wordt gelijkgesteld met

arbeidstijd.

Indien de stage geheel of gedeeltelijk niet gepresteerd kan worden op de gebruikelijke werkplek, dan dient de stage gedaan te worden bij een andere werkgever of op een andere dienst. De stage-uren en de verplaatsingstijd, bovenop de gebruikelijke tijd voor woon-werkverkeer, worden gelijkgesteld met arbeidstijd.

De eventuele bijkomende verplaatsingskosten zijn ten laste van de werkgever,

Artikel 4 : Slotbepalingen

Deze collectieve arbeidsovereenkomst wordt gesloten voor een bepaalde duur. Zij treedt in werking op 1 januari 2020 en houdt op uitwerking te hebben op 31 december 2024. De ondertekende partijen kunnen via

een Collectieve Arbeidsovereenkomst deze termijn verlengen.

Zij kan door één van de partijen worden opgezegd mits een opzegging van zes maanden wordt betekend bij een ter post aangetekende brief, gericht aan de voorzitter van het Paritair comité voor de Vlaamse welzijns- en

gezondheidssector. Artikel 5. Ondertekening van deze collectieve arbeidsovereenkomst

Overeenkomstig artikel 14/1 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de door de

voorzitter en de secretaris ondertekende en door de leden goedgekeurde notulen van de vergadering.
