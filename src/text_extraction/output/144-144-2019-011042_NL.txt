Paritair Comité voor de Landbouw

Collectieve Arbeidsovereenkomst van 04 juli 2019 inzake het Werkgelegenheidsplan voor oudere werknemers

Art 1. Deze Collectieve arbeidsovereenkomst is van toepassing op alle werkgevers die ressorteren onder het toepassingsgebied van het Paritair Comité voor de Landbouw en de door deze werkgevers tewerkgestelde werknemers van tenminste 45 jaar oud en die tenminste 10 jaar anciënniteit hebben in de land- en tuinbouwsector ( het betreft hier de Paritaire Comités 144 voor de landbouw en 145 voor het tuinbouwbedrijf, inclusief de tuinaanleg ) . Dit houdt dan ook in dat de seizoenwerknemers, bedoeld in art 104 van de wet van 26 december 2013 (B.S. 31 december 2013) betreffende de invoering van een eenheidsstatuut tussen arbeiders en bedienden inzake de opzeggingstermijnen, de carensdag en de begeleidende maatregelen niet vallen onder het toepassingsgebied van onderhavige collectieve arbeidsovereenkomst.

Commentaar:

Voor de werknemers die vóór 1 juli 2019 vielen onder het paritair subcomité 120.02, wordt ook rekening gehouden met hun anciënniteit in deze voormalige sector.

Art 2 In het Protocol Akkoord 2019-2020 dat in het Paritair Comité voor de Landbouw op 4 juli 2019 ondertekend is, is door de sociale partners overeen gekomen het werkgelegenheidsplan voor oudere werknemers uit 2014 voor bepaalde tijd te verlengen tot einde 2021. Dit werkgelegenheidsplan wordt beschreven in de collectieve arbeidsovereenkomst van 25 juni 2014, geregistreerd onder het nr. 122987/CO/144. Dit houdt in dat er bijzondere aandacht wordt besteed aan het behoud van de tewerkstelling van oudere werknemers in de land- en tuinbouw .

Art 3. Via EDU+ ( voor wat de Nederlandstalige Gemeenschap betreft ) en Mission Wallonne (voor wat de Franstalige en de Duitstalige Gemeenschap betreft } is een specifiek vormingsaanbod opgesteld dat gericht is op de doelgroep van de werknemers van meer dan 45 jaar en die tenminste 10 jaar anciënniteit hebben in de land- en tuinbouwsector. Dit vormingsaanbod geeft aan de werknemers die

tot de doelgroep behoren de mogelijkheid, door het volgen van een of andere opleiding uit dit vormingsaanbod ‚ langer aan het werk te blijven. Er is evenwel geen verplichting om aan deze opleidingen deel te nemen . De werknemers die vallen onder het toepassingsgebied van onderhavige cao zoals aangegeven in art 1, kunnen gedurende de dagen waarop zij vrijgesteld worden van activiteit zoals voorzien in art 4 opteren voor het volgen van een vorming uit het specifieke aanbod voor deze doelgroep dan wel kiezen voor een vrije betaalde dag

Art 4. 81. De werknemers die onder het toepassingsgebied vallen kunnen voor het jaar 2019, 2020 en 2021 gebruik maken van onderstaande regeling. e De werknemers van 45 jaar en ouder met 10 jaar anciënniteit in de land- en tuinbouwsector worden in 2019 tot 2021 telkens 1 dag per jaar vrijgesteld van prestatie met behoud van loon e De werknemers van 50 jaar en ouder met 15 jaar anciënniteit in de land- en tuinbouwsector worden in 2019 tot 2021 telkens 2 dagen per jaar vrijgesteld van prestatie met behoud van loon. e De werknemers van 55 jaar en ouder met 15 jaar anciënniteit in de land- en tuinbouwsector worden in 2019 tot 2021 telkens 3 dagen per jaar vrijgesteld van prestatie met behoud van loon. 82. De modaliteiten om het aantal dagen vast te stellen zijn als volgt: e Het recht wordt bepaald op 1 januari van het lopende jaar; e De leeftijdsvoorwaarde moet vervuld zijn in de loop van het lopende kalenderjaar; e De anciënniteitsvoorwaarde wordt beoordeeld op 1 juli van het lopende kalenderjaar.

Paritaire commentaar

e Een werknemer die 45 jaar wordt op 15 december en 10 jaar anciënniteit heeft in de sector van de land- en tuinbouw, heeft voor dit kalenderjaar recht op 1 dag.

e Een werknemer van 45 jaar die 10 jaar anciënniteit in de land- en tuinbouwsector bereikt vóór 1 juli van het lopende jaar heeft in dit kalenderjaar recht op een halve dag.

e Een werknemer van 45 jaar die 10 jaar anciënniteit bereikt na 30 juni van het lopende jaar, heeft in dit kalenderjaar geen recht.

Art. 5. Gedurende deze dagen vrij gesteld van prestatie, kunnen de werknemers deelnemen aan één van de cursussen uit

het specifieke vormingsaanbod. Zoals hoger gesteld, is er geen verplichting om aan de cursussen deel te nemen en kunnen de werknemers ook opteren voor een vrije betaalde dag.

Voor wie deeltijds werkt worden de dagen waarin men vrijgesteld is van prestaties toegekend in verhouding tot de tewerkstellingsbreuk.

Art6.

De dagen vrijgesteld van prestatie bedoeld in art 4. worden in 2019, 2020 en 2021 door de werkgever betaald zoals gewone arbeidsdagen, maar het brutoloon en de verschuldigde sociale zekerheidsbijdragen worden ten laste genomen door het Sociaal Fonds dat voor de sector bevoegd is met name het Waarborg en Sociaal Fonds voor de Landbouw . De loonkost wordt volledig aan de werkgever terugbetaald, De terugbetaling gebeurt uit de reserves voorzien voor de ten laste neming van de aanvullende vergoeding bij werkloosheid met bedrijfstoeslag. De sociale partners gaan er van uit dat via dit initiatief het systeem van werkloosheid met bedrijfstoeslag in de toekomst minder zal toegepast worden in de landbouwsector.

De dagen die in toepassing van deze cao worden opgenomen, moeten hetzij op de maandelijkse loonbrief dan wel op de DMFA-aangifte duidelijk kunnen herkend worden. In dit verband wordt verwezen naar de praktische voorschriften zoals bedoeld in art 7 van deze CAO .

Art 7. De Raad van Bestuur van het Waarborg en Sociaal Fonds voor de Landbouw bepaalt de concrete voorwaarden en de te volgen procedure voor wat de terugbetaling van de loonkost aan de werkgever betreft zoals bedoeld in art 6 van onderhavige CAO.

Art 8. Onderhavige collectieve arbeidsovereenkomst is gesloten voor een bepaalde duur. Zij treedt inwerking op 1 januari 2019 en houdt op van kracht te zijn op 31 december 2021.
