Neerlegging-Dépôt: 26/02/2019 Regist.-Enregistr.: 28/02/2019 N°: 150720/CO/143

Paritair comité voor de Zeevisserij CAO inzake maatregelen ten gunste van risicogroepen Collectieve arbeidsovereenkomst van 22 januari 2019.

Artikel 1 Deze collectieve arbeidsovereenkomst is van toepassing op de werkgevers en op de arbeiders en arbeidsters, hierna “werknemers” genaamd, van de ondernemingen die ressorteren onder het Paritair comité voor de zeevisserij en gekend onder kengetal 019 en 086.

Artikel 2 Deze CAO is gesloten in toepassing van hoofdstuk Vilt van titel XIIl van de wet houdende diverse bepalingen van 27 december 2006 (Belgisch Staatsblad van 28 december 2006).

Artikel 3 8 1 Als risicogroepen worden in deze CAO beschouwd: langdurige werklozen, laaggeschoolde werklozen, gehandicapten, deeltijds leerplichtigen, herintreders, bestaansminimumtrekkers, | laaggeschoolde werknemers en allochtonen.

a) Onder “langdurige werkloze" wordt verstaan: de werkloze die, gedurende de twaalf maanden die aan zijn indienstneming voorafgaan zonder onderbreking genoten heeft van werkloosheids- of | wachtuitkeringen voor alle dagen van de week. |

b) Onder “laaggeschoolde werkloze” wordt verstaan: de werkloze ouder dan 18 jaar, die geen houder is van:

1. ofwel een diploma van het universitair onderwijs;

2. ofwel een diploma of een getuigschrift van het hoger onderwijs van het lange of korte type;

3. ofwel een getuigschrift van het hoger secundair onderwijs.

c) onder “gehandicapte” wordt verstaan: de werkzoekende mindervalide die op het ogenblik van zijn indienstneming bij het “Vlaams Agentschap voor personen met een Handicap" of het "Fonds communautaire pour l'intégration sociale et professionnelle des handicapés" ingeschreven is.

d) Onder “deeltijds leerplichtige" wordt verstaan: de werkzoekende van minder dan 18 jaar die onderworpen is aan de deeltijdse leerplicht en die het secundair onderwijs met volledig leerplan niet meer volgt.

e) Onder “herintreder” wordt verstaan: de werkzoekende die tegelijkertijd de volgende voorwaarden vervult:

1. geen werkloosheidsuitkeringen of loopbaanonderbrekingsuitkeringen genoten heeft gedurende de periode van drie jaar die zijn indienstneming voorafgaat;

2. geen beroepsactiviteit verricht heeft gedurende de periode van drie jaar die zijn indienstneming voorafgaat;

3. voor de periode van drie jaar voorzien in punten 1 en 2, zijn beroepsactiviteit onderbroken heeft ofwel nooit een dergelijke activiteit begonnen heeft.

f) Onder “bestaansminimumtrekker" wordt verstaan: de werkzoekende die op het ogenblik van zijn indienstneming sinds minstens zes maanden zonder onderbreking het bestaansminimum ontvangt.

g) Onder "laaggeschoolde werknemer" wordt verstaan: de werknemer, ouder dan 18 jaar, die geen houder is van:

1. ofwel een diploma van het universitair onderwijs;

2. ofwel een diploma of een getuigschrift van het hoger onderwijs van het lange of korte type;

3. ofwel een getuigschrift van het hoger secundair onderwijs.

h) Onder “allochtonen” wordt verstaan: de personen van een niet-Belgische afkomst.

8 2 Ook de personen die het begeleidingsplan dat voor werklozen uitgewerkt is, gevolgd hebben vallen onder de in deze collectieve arbeidsovereenkomst bedoelde doelgroepen.

Ook allochtonen die aangenomen worden met een arbeidsovereenkomst voor bepaalde duur worden beschouwd als behorende tot de doelgroepen bedoeld in deze collectieve arbeidsovereenkomst. Onder allochtonen wordt verstaan de persoon waarvan, naast de allochtoon zelf, tenminste één van de ouders of tenminste twee van de grootouders een nationaliteit heeft die niet behoort tot één van de landen van de EU-15.

8 3 Alle werknemers die, bij ontslag uit de sector, zonder bijkomende vorming zeer weinig kansen hebben op de arbeidsmarkt gezien de specificiteit van de activiteiten in de sector.

Artikel 4. De ondertekenende partijen verbinden zich ertoe om zowel tijdens 2019 als 2020 0,10 % van de loonmassa te besteden aan initiatieven gericht op deze risicogroepen.

Waarvan, zoals het KB van 19 februari 2013 voorziet:

1. Ten minste 0,05% van de loonmassa voorbehouden is aan één of meerdere van de

risicogroepen bepaald in het KB van 19 februari 2013.

2. Ten minste 0,025% van de loonmassa ten behoeve is van: - Jongeren onder de 26 jaar die een opleiding volgen (artikel 1 5° van het koninklijk besluit van 19/02/2013) - Werknemers onder de 26 jaar die niet werken of met een verminderde arbeidsgeschiktheid (artikel 1, 3° en 4° van het koninklijk besluit van 19/02/2013.

“Artikel 5: De initiatieven vermeld in artikel 4 zullen versterkt worden naar de opleiding van jongeren met het oog op de aanwerving van deze jongeren. Daartoe zal de sector de helft van de 0,10% aanwenden."

Artikel 6. Deze initiatieven worden ontwikkeld door respectievelijk het Zeevissersfonds voor de zeevissers en het Waarborg- en Sociaal Fonds voor de zeevisserij voor de andere categorieën arbeiders.

Artikel 7. Jaarlijks zal een financieel en evaluatieverslag van de ontwikkelde activiteiten door de respectievelijke fondsen worden overgemaakt aan de griffie van de directie collectieve arbeidsbetrekkingen van de FOD Werkgelegenheid, arbeid en sociaal overleg.

Artikel 8. Deze CAO treedt in werking op 1.1.2019 en houdt op van kracht te zijn op 31.12.2020.
