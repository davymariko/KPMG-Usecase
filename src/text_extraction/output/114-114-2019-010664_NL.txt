COLLECTIEVE ARBEIDSOVEREENKOMST VAN 9 JULI 2019 BETREFFENDE DE VASTSTELLING VAN DE WERKGEVERSBIJDRAGE IN DE VERVOERSKOSTEN VAN DE ARBEIDERS IN HET PARITAIR COMITE VOOR DE STEENBAKKERIJ

HOOFDSTUK | - TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers en arbeiders van de ondernemingen welke ressorteren onder het Paritair Comité voor de Steenbakkerij.

De termen ‘arbeider’, ‘hij’, ‘zijn’, … verwijzen naar arbeiders en arbeidsters.

HOOFDSTUK II - DRAAGWIJDTE

Artikel 2 Deze collectieve arbeidsovereenkomst is ingegeven door punt 1,5 van het Interprofessioneel Akkoord van 22 december 2000 betreffende de werkgeversbijdrage in de vervoerskosten gedragen door de arbeiders.

HOOFDSTUK III - OPHEFFING

Artikel 3 Deze collectieve arbeidsovereenkomst vervangt integraal de collectieve arbeidsovereenkomst van 23 juli 2013 betreffende de vaststelling van de werkgeversbijdrage in de vervoerskosten van de arbeid(stjers in de steenbakkerijen (overeenkomst geregistreerd op 5 augustus 2013 onder het nummer 116472/CO/114).

HOOFDSTUK IV — TUSSENKOMST VAN DE WERKGEVER IN DE VERVOERSKOSTEN

Artikel 4 De werkgever betaalt een tussenkomst in de vervoerskosten van de arbeiders om zich langs de normale weg van hun woonplaats naar hun werkplaats en omgekeerd te begeven.

Artikel 5 Voor de arbeiders die gebruik maken voor hun in artikel 4 bedoelde verplaatsingen van het openbaar vervoer, bedraagt de tussenkomst van de werkgever 75 % van de prijs van de treinkaarten 2de klasse van de NMBS, en vanaf 1 juli 2019 80 % van de prijs van de treinkaarten 2de klasse van de NMBS.

Artikel 6 Voor de arbeiders die geen gebruik maken van het openbaar vervoer en met eigen middelen de in artikel 4 bedoelde verplaatsingen doen, bedraagt de tussenkomst van de werkgever 60 % van de prijs van de treinkaarten 2de klasse van de NMBS op voorwaarde dat de afstand meer dan 5 km bedraagt.

Artikel 7 Voor de arbeiders die zich minstens 75% van de arbeidsdagen met de fiets van en naar het werk verplaatsen, betaalt de werkgever een fietsvergoeding van € 0,15 per gereden kilometer. Met het oog op het verbeteren van duurzame mobiliteit, wordt de fietsvergoeding vanaf 1 juli 2019 verhoogd naar 0,24 € per gereden kilometer. Deze fietsvergoeding zal op het vlak van de onderneming kunnen omgezet worden in een globaal mobiliteitsplan.

Artikel 8 Aan de arbeiders die geen verplaatsingsvergoeding ontvangen overeenkomstig de vorige artikelen 5, 6 en 7, wordt een werkgeversbijdrage in de vervoerskosten toegekend, ongeacht het aantal km of de wijze waarop zij zich verplaatsen, van 0,25 € per gewerkte dag.

Artikel 9 Voor de arbeiders die, voor hun in artikel 4

bedoelde verplaatsingen een systeem van “carpooling” organiseren zal de werkgever aan elk van de arbeiders, als tussenkomst in de vervoerskosten, 60 % van de prijs van de treinkaart betalen op voorwaarden dat de afstand meer dan 5 km bedraagt.

Artikel 10 Wanneer de werkgever het vervoer van de arbeider inricht, heeft de arbeider geen recht op de in voorgaande artikelen bedoelde tussenkomst.

In geval van gedeeltelijke verplaatsing, die de arbeider dient af te leggen om zich te begeven naar de plaats van waaruit de in voorgaand lid bedoelde werkgever het vervoer inricht, gelden de in artikelen 5, 6, 7, 8 en 9 voorziene bepalingen.

De tussenkomsten, zoals voorzien in de artikelen 5, 6, 7, 8 en 9 zijn niet cumuleerbaar voor eenzelfde traject.

Artikel 11 De beschikkingen inzake terugbetaling van vervoerskosten die op het vlak van de onderneming bestaan en die gunstiger zijn dan deze in voorgaande artikelen voorzien, blijven bestaan.

HOOFDSTUK V — TERUGBETALINGSTIJDSTIP

Artikel 12 De bijdrage van de werkgevers in de door de arbeiders gedragen vervoerskosten zal maandelijks betaald worden volgens de gebruikelijke betalingswijze.

HOOFDSTUK VI — MODALITEITEN

Artikel 13 In het geval de arbeiders gebruik maken van het openbaar vervoer dienen zij het vervoerbewijs (of vervoerbewijzen) voor te leggen.

In het geval de arbeiders geen gebruik maken van het openbaar vervoer dienen zij, in het geval zij recht hebben op een tussenkomst van de werkgever overeenkomstig de artikelen 6 en 9, een ondertekende verklaring voor te leggen waarin wordt geattesteerd hoeveel km de in artikel 4 bedoelde verplaatsing bedraagt.

HOOFDSTUK VII - GELDIGHEIDSDUUR

Artikel 14 Deze collectieve arbeidsovereenkomst heeft uitwerking met ingang van 1 januari 2019.

Artikel 15 Deze collectieve arbeidsovereenkomst wordt voor onbepaalde duur gesloten. Zij kan, mits een opzeggingstermijn van drie maand, door één der

partijen opgezegd worden, per aangetekende brief, gericht aan de voorzitter van het Paritair Comité.

Artikel 16 Deze collectieve arbeidsovereenkomst wordt neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij Koninklijk Besluit wordt gevraagd.
