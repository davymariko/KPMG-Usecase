Federale overheidsdienst Werkgelegenheid, Arbeid en Sociaal Overleg ALGEMENE DIRECTIE COLLECTIEVE ARBEIDSBETREKKINGEN Directie van de Griffie

N

ERRATUM

Paritair Subcomité voor de metaalhandel

CAO nr. 154509/CO/149.04 van 12/09/2019

Verbetering van de Franstalige tekst :

- In artikel 3ter, tweede lid moet « l’insération » vervangen worden door « insertion ».

- In artikel 3ter, vierde lid moet « IBO » vervangen worden door « FPI ».

Verbetering van de Nederlandstalige tekst :

- Artikel 9bis, 8 1, eerste lid moet als volgt verbeterd worden : « In het kader van de peterschapsopleiding, zoals voorzien in artikel 4, $ 2 van de collectieve arbeidsovereenkomst van 12 september 2019 betreffende werkbaar werk en instroom, heeft de peter recht op 1 (half)terugkommoment. »

Verbetering in de Franstalige tekst :

- In artikel 11 moet « (FCEV) » ingevoerd worden na « piles à combustibles ».

Beslissing van

2020 )

Jokar

nn

PARITAIR SUBCOMITE VOOR DE METAALHANDEL

Collectieve arbeidsovereenkomst van 12 september 2019

VORMING EN OPLEIDING

In uitvoering van hoofdstuk IV van het nationaal akkoord 2019-2020 van 26 juni 2019.

HOOFDSTUK |. - TOEPASSINGSGEBIED Artikel 1. Deze collectieve arbeidsovereenkomst is van toepassing op de werkgevers en arbeiders van de ondernemingen die ressorteren onder de bevoegdheid van het Paritair Subcomité voor de metaalhandel.

Voor de toepassing van deze collectieve arbeidsovereenkomst wordt onder “arbeiders” verstaan: de mannelijke en vrouwelijke werklieden.

HOOFDSTUK II. - RISICOGROEPEN Artikel 2. - Bijdragen voor risciogroepen

Overeenkomstig titel XIIL, hoofdstuk VIII, afdeling 1 van de wet van 27 december 2006 houdende diverse bepalingen, gepubliceerd in het Belgisch Staatsblad van 28 december 2006, en het besluit van 19 februari 2013 tot uitvoering van het artikel 189, vierde lid van diezelfde wet, gepubliceerd in het Belgisch Staatsblad van 8 april 2013, wordt de inning van 0,15 % van de brutolonen van de arbeiders aan 108 %, voorzien voor onbepaalde duur, bevestigd.

Gezien deze inspanning vragen partijen dat de minister van Werk de ondernemingen van de sector zou vrijstellen van de in artikel 191 $ 1 van voornoemde wet voorziene bijdrage van 0,10 % bestemd voor het tewerkstellingsfonds.

Artikel 3. - Definitie van risicogroepen

Rekening houdend met de bepalingen van hoger genoemd koninklijk besluit, wordt deze inning van 0,15 % aangewend ter ondersteuning van vormings- en opleidingsinitiatieven van personen uit de volgende risicogroepen:

- Langdurig werkzoekenden;

- Kortgeschoolde werkzoekenden;

PSC 149.04 - Metaalhandel Vorming en opleiding Bekrachtigd op 12.09.2019

- Werkzoekenden van 45 jaar en ouder;

- Herintreders en herintreedsters;

- Leefloners;

-  Personen met een arbeidshandicap;

- _ Personen die niet de nationaliteit van een lidstaat van de Europese Unie bezitten of van wie minstens één van de ouders deze nationaliteit niet bezitten of niet bezat bij overlijden, of van wie minstens twee van de grootouders deze nationaliteit niet bezitten of niet bezaten bij overlijden ;

-__ Werkzoekenden in een herinschakelingsstatuut;

-__ (Deeltijds) lerende jongeren; - Kortgeschoolde arbeiders;

- __ Arbeiders die geconfronteerd worden met meervoudig ontslag, herstructurering of de introductie van nieuwe technologieën;

- __ Arbeiders van 45 jaar en ouder;

- De risicogroepen voorzien in het koninklijk besluit van 19 februari 2013 tot uitvoering van artikel 189, vierde lid, van de wet van 27 december 2006 houdende diverse bepalingen (Belgisch Staatsblad 8 april 2013), gespecifieerd in artikel 3bis van onderhavige collectieve arbeidsovereenkomst.

Artikel. 3bis. Tenminste 0,05 % van de loonmassa dient te worden voorbehouden aan één of meerdere van volgende risicogroepen:

1. De werknemers van minstens 45 jaar oud die in de sector werken;

2. De werknemers van minstens 40 jaar die in de sector werken en bedreigd zijn met ontslag, zoals gespecificeerd in artikel 1, 2° van het voornoemde koninklijk besluit ;

3. De niet-werkenden en de personen die sinds minder dan een jaar werken en niet-werkend waren op het ogenblik van hun indiensttreding, zoals gespecificeerd in artikel 1, 3° van het voornoemde koninklijk besluit:

PSC 149.04 - Metaalhandel Vorming en opleiding Bekrachtigd op 12.09.2019

4. De personen met een verminderde arbeidsgeschiktheid zoals gespecificeerd in artikel 1,4° van het voornoemde koninklijk besluit;

5. De jongeren die nog geen 26 jaar oud zijn en opgeleid worden, hetzij in een stelsel van alternerend leren, hetzij in het kader van een individuele beroepsopleiding in een onderneming, bedoeld in artikel 27, 6°, van het koninklijk besluit van 25 november 1991 houdende de werkloosheidsreglementering, hetzij in het kader van een instapstage, bedoeld in artikel 36quater van hetzelfde koninklijk besluit van 25 november 1991.

Voor de eerste categorie wordt daarenboven aanbevolen om vooraleer over te gaan tot de afdanking van een arbeider van 45 jaar of meer, contact op te nemen met de vakbondsafvaardiging, of bij ontstentenis hiervan, met één van de werknemersorganisaties vertegenwoordigd in het paritair subcomité, teneinde alternatieve mogelijkheden inzake beroepsopleiding of herscholing te onderzoeken (conform de afspraken omtrent de sectorale tewerkstellingscel en artikel 2 van de collectieve arbeidsovereenkomst inzake werkzekerheid die binnen het Paritair subcomité voor het metaalhandel op 9 oktober 2015 werd ondertekend.

Individuele gevallen kunnen overgemaakt worden aan het Sociaal Fonds dat in overleg met de sectorale tewerkstellingscel binnen EDUCAM begeleidingsmaatregelen zal voorstellen.

Artikel. 3ter. Van de in artikel 3bis bedoelde inspanning moet minstens de helft (0,025 %) besteed worden aan initiatieven ten voordele van één of meerdere van de volgende groepen:

a. Dein artikel 3bis, 5, bedoelde jongeren;

b. De in artikel 3bis, 3 en 4, bedoelde personen die nog geen 26 jaar oud zijn.

Om de inschakeling van jongeren onder de 26 jaar aan te moedigen, werd de bijdrage sinds 1 januari 2015 voor deze risicogroep verhoogd tot minstens 0,05 % van de loonmassa, om jongeren, via een ingroeibaan, werkkansen te bieden in de sector.

Ingroeibanen zijn een combinatie van een praktijkopleiding met een beroepservaring op de werkvloer.

Elke jongere onder de 26 jaar kan in aanmerking komen voor een ingroeibaan, ongeacht de aard van de overeenkomst (IBO, deeltijds leren/werken, arbeidsovereenkomst van bepaalde of onbepaalde duur, … }.

PSC 149.04 - Metaalhandel Vorming en opleiding Bekrachtigd op 12.09.2019

De in dit kader en naar aanleiding van het nationaal akkoord 2015-16 ontwikkelde ondersteunende en bijkomende initiatieven worden verder opgevolgd door EDUCAM.

Een specifieke opdracht voor EDUCAM in dit kader is het promoten van het uitgewerkte opleidingspakket voor werknemers in een traject van peterschap en mentorschap om jongeren in een ingroeibaan te begeleiden en coachen in hun nieuwe job. Werknemers dienen de nodige tijd te krijgen om enerzijds deze opleiding te volgen en anderzijds de jonge werknemer te begeleiden en te coachen in zijn nieuwe functie.

Artikel 3quater. — Opdracht EDUCAM

EDUCAM heeft als taak:

- de opmaak van het evaluatieverslag en financieel overzicht risicogroepen;

-  begeleidingsmaatregelen voorstellen voor de individuele gevallen in het kader van de risicogroepen zoals voorzien in het laatste lid van art. 3bis;

- verslag uitbrengen aan de sociale partners van de ondersteunende en bijkomende initiatieven in het kader van risicogroepen;

- de promotie van de peter- en mentorschapsopleidingen.

HOOFDSTUK III. — TEWERKSTELLING Artikel 4. — Sectorale tewerkstellingscel

In het kader van het nationaal akkoord 2001-2002 van 3 mei 2001 werd binnen de bestaande EDUCAMwerking een sectorale tewerkstellingscel ingevoerd die zich in eerste instantie richt op het afstemmen van vraag en aanbod in onze sector (o.a. via een vacaturebank) en in tweede instantie op het behoud van tewerkstelling in de sector via een wedertewerkstellingsbegeleiding van met ontslag bedreigde werknemers.

In het kader van het nationaal akkoord 2007-2008 heeft de sectorale tewerkstellingscel zich sinds 1 juli 2007 meer specifiek ingeschreven in de afspraken gemaakt in het Generatiepact en in de regelgeving op nationaal en regionaal vlak.

De sectorale tewerkstellingscel van EDUCAM neemt proactief haar rol op in de bedrijfseigen en overkoepelende tewerkstellingscellen zoals voorzien in de nationale en regionale regelgeving, om de arbeiders zo efficiënt mogelijk, en gebruik makend van reeds bestaande instrumenten zoals vorming en opleiding, outplacement en loopbaanbegeleiding, te begeleiden naar een wedertewerkstelling, indien mogelijk in de eigen sector.

PSC 149,04 - Metaalhandel

Vorming en opleiding Bekrachtigd op 12.09.2019

Daarenboven zal EDUCAM zich specifiek richten op met ontslag bedreigde en ontslagen arbeiders.

Daarenboven dient de collectieve of individuele wedertewerkstellingsbegeleiding van deze arbeiders — met inbegrip van aanvullende opleidingen en begeleiding in het sollicitatietraject — het behoud van tewerkstelling binnen de sector mogelijk te maken. Individuele tewerkstellingsbegeleiding is enkel mogelijk binnen de beschikbare financiële middelen en vergt de goedkeuring van de instanties van EDUCAM.

De sectorale tewerkstellingscel zal voor het afstemmen van vraag en aanbod rekening houden met de bestaande vacaturebank (o.a. Mobility Jobs, …).

Artikel 4bis.- Opdracht EDUCAM EDUCAM heeft als taak:

- binnen haar instanties een afsprakenkader tot stand te brengen over de individuele tewerkstellingsbegeleiding zoals omschreven in artikel 4, dat zal gepubliceerd worden op de website van EDUCAM;

- de uitvoering van de tewerkstellingsmaatregelen van de nationale akkoorden 2001-2002 en 20072008 en de wedertewerkstellingsmaatregelen zoals omschreven in artikel 4.

HOOFDSTUK IV. — ONDERWIJS

Artikel 5. - Aansluiting onderwijs-arbeidsmarkt

De ondertekenende partijen streven een verhoging na van de instroom in de opleidingen en onderwijsrichtingen die leiden tot de sector en het verhogen van de kwaliteit en kwantiteit van de instroom op de arbeidsmarkt en dit in samenwerking met meerdere onderwijs- en opleidingspartners. De sectoraal opgestelde beroepsprofielen en de overeenkomstige beroepscompetenties vormen daartoe de basisreferentie. Derhalve worden door EDUCAM onderscheiden samenwerkingsovereenkomsten gesloten met overkoepelende onderwijsorganisaties en individuele opleidingsen onderwijsinstellingen.

De ondertekenende partijen zullen tevens de beroepen in de sectoren te promoten en dus een betere bekendheid nastreven bij leerlingen, scholen, lesgevers, jongeren, cursisten, werkzoekenden, werkenden, ouders, … van de beroepen, uitdagingen, opportuniteiten en loopbaanmogelijkheden die er zijn in de verschillende sectoren. EDUCAM is belast met de concrete uitvoering van deze promotie.

PSC 149.04 - Metaalhandel Vorming en opleiding Bekrachtigd op 12.09.2019

Artikel 5bis. - Leren en werken

In het kader van de opleiding van de deeltijds leerplichtigen en van de door de gewesten en/of gemeenschappen ingestelde stelsels van leren en werken engageren de ondertekenende partijen zich tot de verdere uitbouw en opvolging van een kwalitatief en paritair beheerd alternerend opleidingssysteem. Daartoe zal EDUCAM met de bevoegde overheden en de betrokken opleidings- en onderwijsinstellingen een aangepaste samenwerking aangaan.

Artikel Ster. — Peter- en mentorschap

Een specifieke opdracht voor EDUCAM is het promoten van het uitgewerkte opleidingspakket voor werknemers in een traject van peterschap en mentorschap om jongeren en werknemers te begeleiden en te coachen. Werknemers dienen de nodige tijd te krijgen om enerzijds deze opleiding te volgen en anderzijds de jongeren en werknemers te begeleiden en te coachen.

Artikel 5quater. — Opdracht EDUCAM EDUCAM heeft als taak:

- de verbetering van de aansluiting onderwijs-arbeidsmarkt door het sluiten van kader- en individuele overeenkomsten met de onderwijsinstellingen en er promotie over voeren;

- de inhoud en de uitvoeringsmodaliteiten van bovenstaande overeenkomsten evenals de opvolging ervan te bepalen binnen zijn instanties;

- de beroepen van de sector promoten;

-__samenwerkingsakkoorden sluiten met opleidingsinstellingen in het kader van de door de gewesten en/of gemeenschappen ingestelde stelsels van leren en werken;

- het promoten van het opleidingspakket waarvan sprake in art. Ster.

HOOFDSTUK V. — RECHT OP PERMANENTE VORMING

Artikel 6 — Definitie

Onder « permanente vorming » wordt verstaan: de vorming die het vakmanschap van de arbeider bevordert, zijn arbeidsmarktpositie versterkt en beantwoordt aan de noden van de ondernemingen en de sector.

PSC 149.04 - Metaalhandel Vorming en opleiding Bekrachtigd op 12.09.2019

Artikel 7. - Bijdragen voor permanente vorming

De inspanningen op het gebied van de permanente vorming van werknemers en werkgevers worden verder ondersteund door de inning van 0,55 % van de brutolonen van de arbeiders aan 108 %, voorzien voor onbepaalde duur.

Artikel 8. — Opdracht EDUCAM 1) Basisopdracht

De basisopdracht van EDUCAM omvat het ondersteunen van een sectoraal opleidingsbeleid, met name:

- het onderzoeken van kwalificatie- en opleidingsnoden;

- het ontwikkelen van opleidingstrajecten in functie van de instroom en de permanente vorming;

- de kwaliteitsbbewaking en certificering van de opleidingsinspanningen ten behoeve van de sector;

- het voeren van een promotiebeleid rond de EDUCAM-producten en dienstverlening, in de eerste plaats ten aanzien van de bedrijven die ressorteren onder het toepassingsgebied van het Paritair Subcomité voor de metaalhandel, alsook ten aanzien van de opleidingsactoren. Dit promotiebeleid moet bijdragen tot een betere bekendheid van EDUCAM als dusdanig en haar rol in de realisatie van een paritair opleidingsbeleid, alsook tot het imago van de sector in het algemeen;

- het bevorderen van de samenwerking tussen EDUCAM en de bediendensector, teneinde de opleidingsinitiatieven op bedrijfsvlak voor arbeiders en bedienden optimaal te ondersteunen;

-_hetijveren voor een toename van de bedrijfsopleidingsplannen (zie ook artikel 10 van deze collectieve arbeidsovereenkomst);

- het bijstaan van bedrijfsleiders en vakbondsafgevaardigden bij de uitwerking van het opleidingsplan en het competentiebeheer in de ondernemingen;

- het bijstaan en adviseren van werkgevers en arbeiders indien er zich op ondernemingsvlak problemen zouden voordoen bij het opmaken en uitwerken van opleidingsplannen voor arbeiders die van hun recht op permanente vorming geen gebruik maken;

- andere door de sector te bepalen opleidingsinitiatieven.

2) Databank EDUCAM

Sinds 1 januari 2012 werd binnen EDUCAM een databank opgericht die elke gevolgde opleiding van elke arbeider registreert.

De uitvoeringmodaliteiten hiertoe worden bepaald binnen de instanties van EDUCAM door de sociale partners. PSC 149.04 - Metaalhandel Vorming en opleiding Bekrachtigd op 12.09.2019

Artikel 8bis. — Vormingsinspanningen

Overeenkomstig artikel 12, 1° van de wet van 5 maart 2017 betreffende werkbaar en wendbaar werk, gepubliceerd in het Belgisch Staatsblad van 15 maart 2017 en het nationaal akkoord 2017-2018 (registratienummer 140749/CO/149.04), hebben de arbeiders bovenop het collectief recht op opleiding van vier uur per kwartaal per arbeider een individueel recht op opleiding van één dag per kalenderjaar.

Het gemiddeld aantal dagen besteed aan opleiding per voltijds equivalent is gelijk aan drie dagen.

De werkgevers zullen dit engagement uitvoeren via een consolidatie en versterking van de zowel individuele als collectieve opleidingstijd, bedoeld in dit artikel.

De formele en informele opleidingen voorzien in artikel 9, a) en b) van de wet van 5 maart 2017 betreffende werkbaar en wendbaar werk alsook de informele opleidingen op de werkplek, worden in aanmerking genomen om de opleidingsinspanningen te bepalen.

De sociale partners zullen een aangepast groeipad uitwerken in het licht van de interprofessionele doelstelling van gemiddeld vijf dagen voorzien in de wet van 5 maart 2017 betreffende werkbaar en wendbaar werk.

De realisatie van het groeipad wordt voor 2019-2020 nagestreefd door:

e Het opleidingsaanbod van EDUCAM beter en ruimer bekend te maken aan werkgevers en

werknemers;

e Het opleidingsaanbod van EDUCAM verder uit te breiden;

e Via EDUCAM acties te ondernemen om de participatiegraad aan opleidingen te verho gen,

e Werkgevers aan te moedigen om alle, zowel formele als informele, opleidingsinspanningen nauwgezet te registeren via het oplei dingscv;

e _Instroommaatregelen verder uit te bouwen.

PSC 149.04 - Metaalhandel Vorming en opleiding Bekrachtigd op 12.09.2019

Artikel 9. — Vormingskrediet

Het vormingskrediet is voor de onderneming het bij collectieve arbeidsovereenkomst gestelde objectief om de permanente vorming van de arbeiders te verzekeren.

Het vormingskrediet wordt uitgedrukt in uur en is per onderneming gelijk aan vier uur per kwartaal per arbeider. De berekeningsbasis van het vormingskrediet is het aantal arbeiders bekend bij de Kruispuntbank van de Sociale Zekerheid, per 30 juni én het sectoraal afgesproken recht op opleiding. De arbeiders hebben bovenop het collectief recht op opleiding van vier uur per kwartaal per arbeider, een individueel recht op opleiding van twee uur per kwartaal per arbeider per kalenderjaar.

Bijvoorbeeld: voor een onderneming waarvoor deze KSZ-gegevens 10 arbeiders opgeven, bedraagt het collectief vormingskrediet voor een volledig jaar 4 uur x 4 (kwartalen) x 10 (arbeiders) = 160 uur en het individueel vormingskrediet van 2 uur x 4 x 10 = 80 uur, zijnde 8 uur per arbeider,

leder jaar in de loop van het vierde kwartaal, meldt EDUCAM aan de bedrijven die ressorteren onder het paritair subcomité zowel hun collectief als hun individueel vormingskrediet. Dit vormingskrediet bepaalt dan voor de onderneming het collectief en individueel objectief voor het komende kalenderjaar van het aantal te realiseren opleidingsuren voor de arbeiders. Binnen de instanties van EDUCAM worden de uitvoeringsmodaliteiten van het collectief en individueel objectief (o.a. het informeren van de arbeiders van het recht op collectief en individueel recht op opleiding en de opname ervan) verder bepaald, die vervolgens worden gepubliceerd op de website van EDUCAM. Dit vormingskrediet is niet overdraagbaar van het ene jaar naar het andere.

Het vormingskrediet wordt verminderd a rato van het aantal door de arbeider of arbeiders gevolgde opleidingsuren. Hiervoor komen uitsluitend door EDUCAM erkende opleidingen in aanmerking. EDUCAM beheert het vormingskrediet.

De afbouw van het vormingskrediet is voor de ondernemingen met 15 werknemers of meer (arbeiders en bedienden samen) gekoppeld aan het bedrijfseigen opleidingsplan waarvan sprake in artikel 10 en wordt in overleg met de vakbondsafvaardiging, bij ontstentenis in overleg met de arbeiders, maximaal gespreid over alle categorieën arbeiders van de onderneming.

Elk opleidingsuur binnen het vormingskrediet geeft recht op een sectorale opleidingssteun die gegeven wordt voor de door EDUCAM erkende opleidingen en is gekoppeld aan het naleven van de verplichtingen van deze collectieve arbeidsovereenkomst.

PSC 149.04 - Metaalhandel

Vorming en opleiding Bekrachtigd op 12.09.2019

Artikel 9bis. — Vormingskrediet peterschapsopleiding en gratis opleiding werkbaar werk en instroom

8 1. In het kader van de peterschapsopleiding, zoals

voorzien in artikel 4 8 2 van de collectieve arbeidsover eenkomst van 12 september 2019 betreffende werk baar werk en instroom, heeft de peter recht op 1 te== Chal®)terugkommoment.

Voor dit terugkommoment wordt aan de werkgever, vanaf 1 juli 2019 tot 30 juni 2021, een sectorale opleidingssteun van 100 EUR toegekend voor 8 uur opleiding en 50 EUR voor 4 uur opleiding.

8 2. De werkgever die van 1 juli 2019 tot en met 30 juni 2021 een arbeider nieuw in de sector in dienst neemt met een arbeidsovereenkomst voor onbepaalde duur, heeft, zoals voorzien in artikel 5 van de collectieve arbeidsovereenkomst van 12 september 2019 betreffende werkbaar werk en instroom, tijdens deze periode voor deze arbeider recht op vier opleidingsdagen uit het aanbod van EDUCAM.

Deze arbeider heeft na zes maanden anciënniteit recht op één opleidingsdag door haar/hem te kiezen uit het aanbod van EDUCAM.

De bovenstaande opleiding geeft recht op een sectorale opleidingssteun van 100 EUR per opleidingsdag.

83. Het recht op vormingskrediet, zoals opgenomen in artikel 9bis wordt niet in mindering gebracht van het vormingskrediet zoals voorzien in artikel 9 van onderhavige CAO.

Artikel 10. - Opleidingsplan

S 1. Het opleidingsplan geeft een overzicht van de jaarlijks geplande opleidingsactiviteiten in de onderneming en biedt een antwoord op de opleidingsnoden van de medewerkers en de onderneming. Ondernemingen met 15 of meer werknemers (arbeiders en bedienden samen) maken een bedrijfseigen opleidingsplan op en ondernemingen met minder dan 15 werknemers kunnen kiezen om een bedrijfseigen opleidingsplan op te stellen of om in het suppletief opleidingsplan hun opleidingsintenties per functie aan te geven.

Om een kwaliteitsvol overleg in ondernemingen over het bedrijfseigen opleidingsplan te verzekeren, dienen de besprekingen in de onderneming vóór 15 november van het voorgaande kalenderjaar te worden aangevat en wordt het jaarlijks bedrijfseigen opleidingsplan in de ondernemingen met 15 werknemers of meer vóór 15 februari van het betreffende kalenderjaar aan EDUCAM overgemaakt.

PSC 149.04 - Metaalhandel Vorming en opleiding Bekrachtigd op 12.09.2019

Op ondernemingsvlak, en in overleg met de arbeider in kwestie, dient te worden bepaald welke opleiding zal worden gevolgd door elke arbeider. Het bepalen van het soort opleiding dient te gebeuren ín nauwe samenwerking tussen de onderneming, de ondernemingsraad, bij ontstentenis met de vakbondsafvaardiging of met de arbeiders en EDUCAM en maakt integraal deel uit van het opleidingsplan.

In functie van een sectorale erkenning van de opleiding en certificatie van de arbeider, een optimaal gebruik van het vormingskrediet en van de regelgeving in het kader van het Vlaams Opleidingsverlof/betaald educatief verlof, verloopt de uitvoering van dit plan ín overleg met EDUCAM.

8 2. Elke onderneming met 15 of meer werknemers (arbeiders en bedienden samen), stelt jaarlijks een bedrijfseigen opleidingsplan op dat ter goedkeuring wordt voorgelegd aan de ondernemingsraad, bij ontstentenis aan de vakbondsafvaardiging of aan de arbeiders.

Na ontvangst van voormeld bedrijfseigen opleidingsplan, hebben de sociale partners binnen EDUCAM 20 werkdagen de tijd om dit al dan niet goed te keuren. Alle vakbondsorganisaties aanwezig in de onderneming, dienen het bedrijfseigen opleidingsplan goedgekeurd te hebben vooraleer dat het vormingskrediet kan worden opengesteld.

Na deze termijn, en bij afwezigheid van reactie, wordt het vormingskrediet vrijgegeven door EDUCAM en dit volgens de modaliteiten bepaald in artikel 9 van deze collectieve arbeidsovereenkomst.

Elke wijziging aan een bedrijfseigen opleidingsplan dat voorafgaandelijk reeds was goedgekeurd binnen de onderneming, dient opnieuw ter goedkeuring te worden voorgelegd aan de ondernemingsraad of bij ontstentenis aan de vakbondsafvaardiging of aan de arbeiders.

De uitvoering van dit plan wordt eveneens paritair opgevolgd en jaarlijks geëvalueerd. De jaarlijkse evaluatie gebeurt in de ondernemingsraad, bij ontstentenis in samenspraak met de vakbondsafvaardiging of door het paritair subcomité.

EDUCAM heeft als taak het erkennen van opleidingen en de opvolging van de certificering van werknemers.

8 3. Ondernemingen met minder dan 15 werknemers kunnen in het kader van de collectieve arbeidsovereenkomst betreffende de representatieve functie die binnen het Paritair Subcomité voor de metaalhandel op 9 oktober 2015 werd ondertekend, hun bedrijfseigen op PSC 149.04 - Metaalhandel Vorming en opleiding Bekrachtigd op 12.09.2019

leidingsplan opmaken. Ondernemingen die geen bedrijfseigen opleidingsplan opstellen kunnen hun opleidingsintenties in het sectoraal suppletief opleidingsplan aangeven.

Op vraag van de werknemersvertegenwoordiging kan Educam worden uitgenodigd om minstens een keer per vier jaar aanwezig te zijn op de ondernemingsraad of het CPBW.

Artikel 11. - Sectoraal certificaat “veiligheid” HEV

Om de veiligheid van de werknemers te waarborgen en risico’s te vermijden, organiseren de ondernemingen zich zodanig dat hun werknemers houder zijn of worden van een geldig sectoraal certificaat “veiligheid” HEV, waarvan het niveau minimaal overeenkomt met de activiteiten aan hybride (HEV/PHEV), elektrische voertuigen (BEV) of voertuigen met brandstofcel (FCEV) die de werknemer in het bedrijf verricht. Zo past de werkgever het dynamisch risicobeheersingssysteem toe en voldoet hij aan de verplichtingen van de wet van 4 augustus 1996 betreffende het welzijn op het werk en haar uitvoeringsbesluiten.

Artikel 12. — Opdracht EDUCAM EDUCAM heeft als taak:

- het erkennen van opleidingen;

- certificering van de arbeiders;

„het beheer van het vormingskrediet;

- de registratie van de opleidingsplannen;

-_ het opstellen van een suppletief opleidingsplan;

- de bestaande instrumenten die de ondernemingen moeten helpen een opleidingsplan op te stellen te optimaliseren om zodoende de kwaliteit en de opleidingsinitiatieven op ondernemingsniveau maximaal te ondersteunen.

De uitvoeringsmodaliteiten wat betreft het opleidingskrediet en de opleidingssteun worden bepaald door binnen de instanties van EDUCAM en gepubliceerd op de website van EDUCAM.

Geactualiseerde formele criteria (o.a. de minimumduur van bepaalde opleidingen) en een verbeterde procedure voor de erkenning van opleidingen en de informatie over de bestaande certificeringsprocedure van werknemers worden bepaald binnende instanties van EDUCAM en gepubliceerd op de website van EDUCAM.

Binnen de instanties van EDUCAM worden de uitvoeringsmodaliteiten van het collectief en individueel objectief (o.a. het informeren van de arbeiders van het recht op collectief en individueel recht op opleiding en de opname ervan) verder bepaald, die vervolgens worden gepubliceerd op de website van EDUCAM.

PSC 149.04 - Metaalhandel

Vorming en opleiding Bekrachtigd op 12.09.2019

HOOFDSTUK VI. — SCHOLINGSBEDING Artikel 13. In uitvoering van artikel 22bis, 5 1, tweede lid, van de wet van 3 juli 1978 betreffende de arbeidsovereenkomsten, worden gratis opleidingen georganiseerd door Educam, opleidingen waarvoor aan de werkgever een premie werd betaald en wettelijk of reglementair verplichte opleidingen uitgesloten van de toepassing van het scholingsbeding.

HOOFDSTUK VII, — GELDIGHEID Artikel 14. Deze collectieve arbeidsovereenkomst vervangt deze van 11 december 2017, gesloten in het Paritair Subcomité voor de metaalhandel, betreffende opleiding, algemeen verbindend verklaard bij koninklijk besluit van 2 september 2018 (Belgisch Staatsblad van 13 september 2018) geregistreerd onder het registratienummer 144.692/CO/149.04.

HOOFDSTUK VII — DUUR Artikel 15. Deze collectieve arbeidsovereenkomst treedt in werking op 1 september 2019 en wordt gesloten voor onbepaalde duur, met uitzondering van artikel 9bis dat buiten werking treedt op 30 juni 2021 en van artikel 13 dat buiten werking treedt op 31 augustus 2021.

Zij kan door elk van de ondertekenende organisaties worden opgezegd, mits een opzegging van drie maanden wordt betekend bij een ter post aangetekende brief, gericht aan de Voorzitter van het Paritair Subcomité voor de metaalhandel en aan de in dit paritair subcomité vertegenwoordigde organisaties.

Deze opzegging kan slechts ingaan ten vroegste vanaf 1 september 2021.

PSC 149.04 - Metaalhandel Vorming en opleiding Bekrachtigd op 12.09.2019
