Paritair Comité voor de zeevisserij

Collectieve arbeidsovereenkomst van 25 januari 2018.

Organisatie en Financiering van de leertijd van een matroos in opleiding, bij aanmonstering op een Belgische vaartuig als extra bemanningslid in het kader van artikel 3 g) van de CAO Nr. 108594/CO/143 van 09 juni 2011.

HOOFDSTUK 1. Toepassingsgebied

Art. 1. Deze collectieve arbeidsovereenkomst is van toepassing op de werkgevers en op de werknemers en werkneemsters (art1, 5° van het KB van 19/02/2013) van de ondernemingen die ressorteren onder het Paritair Comité voor de zeevisserij met

kengetal 019. HOOFDSTUK IL. Organisatie

Art. 2. In toepassing van artikel 3 g) van de collectieve arbeidsovereenkomst van 09 juni 2011, gesloten in het Paritair Comité voor de zeevisserij, tot wijziging en coördinatie van de statuten van het Zeevissersfonds, algemeen bindend verklaard bij koninklijk besluit van 20 februari 2013, kunnen de sociale partners vertegenwoordigd in het “Zeevissersfonds” de financiering van de opleidingskost van een matroos in opleiding in het kader van artikel 3 g van de CAO Nr. 108594/CO/143 van 09 juni 2011

organiseren.

Art. 3, De opleidingskost van een matroos in opleiding, bij aanmonstering op een Belgisch vaartuig als extra bemanningslid, wordt gedragen door het Zeevissersfonds voor mogelijk diverse zeereizen en met een maximum van 15 dagen, volgens de procedure bepaald ín deze collectieve arbeidsovereenkomst.

Art. 4. Er kan slechts één matroos in opleiding als extra bemanningslid meegenomen worden per zeereis.

HOOFDSTUK HI. Deelname

Art. 5. Een matroos in opleiding moet in het bezit zijn van een geldig vaarbevoegdheidsbewijs matroos, moet op de Wachtlijst ART10 staan en mag nog geen

enkele vaardag hebben als zeevisser.

De matroos in opleiding wordt enkel op basis van vrijwilligheid gerekruteerd en dient vooraf blijk te geven van de nodige interesse voor het zeemansberoep.

De kandidaturen worden opgevraagd via het kanaal van de databank vrije personen Zeevissersfonds. De werkaanbiedingen hebben een open karakter en bestrijken het volledige grondgebied van Vlaanderen.

De matroos in opleiding wordt tewerkgesteld met een arbeidsovereenkomst wegens scheepsdienst voor de visserij en dient als extra bemanningslid op een Belgisch vaartuig in het bezit te zijn van een geldige medische keuring.

Er dient bevestiging van de Federale Overheidsdienst Mobiliteit bekomen te worden dat het vaartuig voldoende uitgerust is om een extra bemanningslid mee te nemen.

Het bedrag van de dagvergoeding voor de matroos in opleiding die als extra bemanningslid op een Belgisch vaartuig aangemonsterd wordt, stemt overeen met het gewaarborgd minimumdagloon voor de matroos zoals vastgesteld in de CAO van 6 december 2016.

In toepassing van artikel 3 g) van de collectieve arbeidsovereenkomst van 09 juni 2011, gesloten in het Paritair Comité voor de zeevisserij, tot wijziging en coördinatie van de statuten van het Zeevissersfonds, algemeen bindend verklaard bij koninklijk besluit van 20 februari 2013, betaalt het “Zeevissersfonds” deze opleidingskost terug volgens de in artikel 6 bepaalde procedure.  Art. 6. 1/ Per kwartaal na de dmfa aangifte (na de 15de van de 2de maand na het desbetreffende

kwartaal) wordt door de administratie van het Zeevissersfonds een lijst opgevraagd aan het Erkend Sociaal Secretariaat van de Kust, met de door de rederijen betaalde dagvergoedingen aan de matroos in opleiding.

2/ Deze lijst wordt opgesplitst in vissers met afhouding en vissers zonder afhouding

3/ Van de vissers met afhouding wordt gecontroleerd of ze op de wachtlijst ART10 staan.

4/ Per rederij wordt een subtotaal gemaakt van de code.

5/ Voor deze rederijen wordt nagegaan of ze in orde zijn met hun bijdragen aan het

fonds. 6/ Aan de rederijen die in orde zijn met hun bijdragen wordt het totaalbedrag betaald.

HOOFDSTUK IV. Algemene bepalingen Art. 7. Al de betwistingen betreffende de toepassing van deze collectieve

arbeidsovereenkomst kunnen worden voorgelegd aan het Paritair Comité voor de zeevisserij.

Deze collectieve arbeidsovereenkomst treedt in werking op O1 januari 2018 en houdt op van kracht te zijn op 31 december 2018.
