Neerlegging-Dépôt: 20/10/2020 Regist.-Enregistr.: 12/11/2020 N°: 161891/CO/121

Paritair comité voor de schoonmaak

Collectieve arbeidsovereenkomst van 28 september 2020, ot wijziging van de collectieve arbeidsovereenkomst van 11 juni 2009 betreffende de classificatie (geregistreerd op 5 oktober 2009 onder het nummer 94699/CO/121 en ilgemeen verbindend verklaard bij koninklijk besluit van 19 april 2010, Belgisch staatsblad van 6 juli 2010).

Artikel 1. - Deze collectieve arbeidsovereenkomst is van toepassing op de werkgevers en op de werklieden en werksters uit de ondernemingen welke onder het Paritair Comité voor de schoonmaak ressorteren, kleine en middelgrote ondernemingen en anderen.

Deze collectieve arbeidsovereenkomst zal eveneens van toepassing zijn op elke arbeider of werkster in loondienst, met een onbeperkt of tijdelijk contract, voor werkzaamheden die in België worden uitgevoerd, welke ook het vestigingsland van de werkgever weze.

Art. 2. — In artikel 2 van de collectieve arbeidsovereenkomst van 11 juni 2009 betreffende de classificatie, wordt de beschrijving van de categorie 8. Handlanger zonder vakopleiding in de industriële reiniging aangevuld met volgende bepaling:

“Dit betekent dat de handlanger met een anciënniteit van

6 maanden in de categorie 8, die met succes een van de in de eerste paragraaf geciteerde opleidingen heeft gevolgd,

gepromoveerd wordt van de categorie 8 naar de categorie 8.A.”

Art. 3. -In hetzelfde artikel 2 van dezelfde collectieve arbeidsovereenkomst, wordt de beschrijving van de categorie 8.A Handlanger aangevuld met volgende bepaling:

“Uiterlijk na 12 maanden anciënniteit in de categorie 8.A worden de werknemers automatisch gepromoveerd van categorie 8.A naar categorie 8.B.”

Art. 4. - -In hetzelfde artikel 2 van dezelfde collectieve arbeidsovereenkomst, wordt een categorie 8.F — Keurmeester ingevoegd, geformuleerd als volgt:

“Categorie 8.F - Keurmeester

Een keurmeester is in het bezit van een geldig opleidingscertificaat en bevoegd voor het uitreiken van keuringscertificaten en is belast met het keuren van materialen, maskers, druk vacuüm — en hogedrukmateriaal en chemisch technische reinigingsapparatuur.”

Art. 5. - Deze collectieve arbeidsovereenkomst treedt in werking op 1 oktober 2020 en heeft dezelfde geldigheidsduur, dezelfde opzeggingsmodaliteiten en — termijnen als de arbeidsovereenkomst welke zij wijzigt.

Art.6. - Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisatie anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
