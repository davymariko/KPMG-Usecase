PARITAIR COMITÉ VOOR DE ORTHOPEDISCHE TECHNOLOGIEËN — PC 340

Collectieve arbeidsovereenkomst van 8 januari 2020.

Wijziging van de collectieve arbeidsovereenkomst van 25 april 2014 tot oprichting van het ‘Fonds voor bestaanszekerheid voor de Orthopedische Technologieën’ en tot vaststelling van zijn statuten. (Overeenkomst geregistreerd op 9 mei 2014 — nr. 120957 — K.B. 13 december 2014 — BS, 4 februari 2015)

Artikel. 1. Deze collectieve arbeidsovereenkomst is van toepassing op de werkgevers en werknemers van de ondernemingen die tot de bevoegdheid van het PARITAIR COMITÉ VOOR DE ORTHOPEDISCHE TECHNOLOGIEËN — PC 340 behoren.

Onder “werknemers” wordt verstaan, de mannelijke en vrouwelijke arbeiders en bedienden.

Art. 2. Wijziging van de statuten van het Fonds voor bestaanszekerheid;

Artikel 3 van de collectieve arbeidsovereenkomst van 25 april 2014 wordt vervangen door:

“Artikel 3: Er wordt vanaf 1 april 2014 een fonds voor bestaanszekerheid opgericht, “Fonds voor bestaanszekerheid voor de Orthopedische Technologieën’ genaamd, waarvan de zetel gevestigd is in de Brusselse agglomeratie, adres: Koningsstraat 45, te 1000 Brussel.

Dit fonds neemt alle rechten en plichten over van het “Fonds voor bestaanszekerheid voor het orthopedisch schoeisel *. (PSC 128.06)”

Art. 3. Deze collectieve arbeidsovereenkomst heeft uitwerking vanaf 1 januari 2019 en is gesloten voor onbepaalde tijd.

Zij kan door elk van de partijen worden opgezegd mits een opzeggingstermijn van drie maanden, betekend bij en ter post aangetekend

schrijven aan de voorzitter van het paritair comité voor de Orthopedische Technologieën.
