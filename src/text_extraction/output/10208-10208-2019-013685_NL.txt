Paritair Subcomité voor het bedrijf der marmergroeven en -zagerijen op het gehele grondgebied van het Rijk

Collectieve arbeidsovereenkomst van 21 oktober 2019

Tewerkstelling van personen die tot de risicogroepen behoren

Artikel 1. Deze collectieve arbeidsovereenkomst is van toepassing op de werkgevers en arbeiders van de ondernemingen die onder de bevoegdheid van het Paritair Subcomité voor het bedrijf der marmergroeven en -zagerijen op het gehele grondgebied van het Rijk vallen.

Met "arbeiders" worden de arbeiders en de arbeidsters bedoeld.

Art. 2, Deze collectieve arbeidsovereenkomst is gesloten, enerzijds in toepassing van de wet van 27 december 2006 houdende diverse bepalingen (D), inzonderheid hoofdstuk VIII, afdelingen len 2, van het koninklijk besluit van 19 februari 2013 tot uitvoering van artikel 189, 4% lid van dezelfde wet, en van de wet van 26 mei 2019 tot uitvoering van het ontwerp van interprofessioneel akkoord 20192020 (B.S. van 17.06.2019 — errata van 20.06.2019), artikel 5, ter activering van de inspanning ten voordele van personen die tot de risicogroepen behoren.

Art. 3. De ondernemingen van de sector zullen tenminste 0,10 pct. per jaar van de loonsom, aangegeven aan de Rijksdienst voor Sociale Zekerheid, besteden aan initiatieven voor vorming en tewerkstelling ten voordele van personen behorend tot de risicogroepen.

Onder "personen die behoren tot de risicogroepen" verstaat men :

- de laaggeschoolde of onvoldoende geschoolde jongeren;

- de werkzoekenden;

- de arbeiders van de sector tewerkgesteld in ondernemingen die gebruik maken van economische werkloosheid;

- de laaggeschoolde of onvoldoende geschoolde arbeiders van de sector;

- de arbeiders van de sector, die minstens 50 jaar oud zijn;

- de gehandicapte arbeiders;

- de arbeiders van de sector wiens beroepskwalificatie aan de technologische vooruitgang niet meer aangepast is of die het risico lopen aan de technologische vooruitgang niet meer aangepast te zijn.

Art. 4. De werkgevers moeten een jaarlijkse inspanning van tenminste 0,05 pct. van de loonmassa reserveren voor personen die tot de volgende doelgroepen behoren :

1° De werknemers van minstens 50 jaar oud die in de sector werken;

2° De werknemers van minstens 40 jaar oud die in de sector werken en bedreigd zijn met ontslag :

a) Hetzij doordat hun arbeidsovereenkomst werd opgezegd en de opzeggingstermijn loopt;

b) Hetzij doordat zij tewerkgesteld zijn in een onderneming die erkend is als onderneming in moeilijkheden of in herstructurering;

c) Hetzij doordat zij tewerkgesteld zijn in een onderneming waar een collectief ontslag is aangekondigd;

3° Niet-werkende en personen die sinds minder dan een jaar werken en niet-werkend waren op het ogenblik van hun indiensttreding. Onder "niet-werkenden" wordt verstaan :

a) Langdurig werkzoekenden, zijnde de personen in het bezit zijn van een werkkaart, bedoeld in artikel 13 van het koninklijk besluit van 19 december 2001 tot bevordering van de tewerkstelling van langdurig werkzoekenden;

b) Uitkeringsgerechtigde werklozen;

c) Werkzoekenden die laaggeschoolde of erglaaggeschoold zijn in de zin van artikel 24 van de wet van 24 december 1999 ter bevordering van de tewerkstelling;

d) Herintreders, zijnde de personen die zich na een onderbreking van minstens 1 jaar terug op de arbeidsmarkt begeven;

e) Personen die gerechtigd zijn op maatschappelijke integratie in toepassing van de wet van 26 mei 2002 betreffende het recht op maatschappelijke integratie, personen die gerechtigd zijn op maatschappelijke hulp in toepassing van de organieke wet van 8 juli 1976 betreffende de openbare centra voor maatschappelijke welzijn;

f) Werknemers die in het bezit zijn van een verminderingskaart herstructureringen in de zin van het koninklijk besluit van 9 maart 2006 betreffende het activerend beleid bij herstructureringen;

g) Werkzoekenden van allochtone afkomst die niet de nationaliteit van een lidstaat van de Europese Unie bezitten, of van wie minstens één van de ouders deze nationaliteit niet bezit of niet bezat bij overlijden, of van wie minstens twee van de grootouders deze nationaliteit niet bezitten of niet bezaten bij overlijden;

4° De personen met een verminderde arbeidsgeschiktheid, namelijk :

a) De personen die voldoen aan de voorwaarden om ingeschreven te worden in een regionaal agentschap voor personen met een handicap;

b) De personen met een definitieve arbeidsongeschiktheid van minstens 33 pct.;

c) De personen die voldoen aan de medische voorwaarden om recht te hebben op een inkomensvervangende of een integratietegemoetkoming ingevolge de wet van 27 februari 1987 op de tegemoetkomingen aan personen met een handicap;

d) De personen die als doelgroepwerknemer tewerkgesteld zijn of waren bij een werkgever die valt onder het toepassingsgebied van het Paritair Comité voor de beschutte en sociale werkplaatsen;

e) De gehandicapte die het recht op verhoogde kinderbijslag opent op basis van een lichamelijke of geestelijke ongeschiktheid van minstens 66 pct;

f) De personen die in het bezit zijn van een attest afgeleverd door de Algemene Directie Personen met een Handicap van de Federale Overheidsdienst Sociale Zekerheid voor het verstrekken van sociale en fiscale voordelen:

g) De persoon met een invaliditeitsuitkering of een uitkering voor arbeidsongevallen of beroepsziekten in het kader van programma's tot werkhervatting;

5° De jongeren die nog geen 26 jaar oud zijn en opgeleid worden, hetzij in een stelsel van alternerend leren, hetzij in het kader van een individuele beroepsopleiding in een onderneming, bedoeld in artikel 27, 6° van het koninklijk besluit van 25 november 1991 houdende de werkloosheidsreglementering, hetzij in het kader van een instapstage, bedoeld in artikel 36quater van hetzelfde koninklijk besluit van 25 november 1991.

Art. 5. Van de artikel 4 bedoelde inspanning moet minstens de helft besteed worden aan initiatieven ten voordele van een of meerdere van de volgende groepen :

a) De in artikel 4, 5°, bedoelde jongeren;

b) De in artikel 4, 3°, bedoelde personen die nog geen 26 jaar oud zijn.

Art. 6. Het "Fonds voor bestaanszekerheid voor de marmergroeven en -zagerijen”", opgericht bij de collectieve arbeidsovereenkomst van

30 september 1980, algemeen verbindend verklaard bij koninklijk besluit van 23 januari 1981, in het Belgisch Staatsblad verschenen op

12 februari 1981, beheert de gelden. Hij beheert en wendt de bijdrage aan voor de specifieke vorming voor de beroepen in de marmersector, volgens beslissing van het beheerscomité.

Att. 7. Voor de sector is er een bijdrage van

0,10 pet. per jaar vanaf 1 januari 2019 en voor de hele duur van deze overeenkomst, die voor de risicogroepen moet worden gestort aan de Rijksdienst voor Sociale Zekerheid.

De Rijksdienst voor Sociale Zekerheid moet dezelfde bijdrage aan het fonds voor bestaanszekerheid terug storten.

Art. 8. De sociale partners zullen een paritair samengestelde werkgroep opstarten om de situatie van de doelgroepen en de geïmplementeerde maatregelen te evalueren.

Art. 9, Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2020.
