Neerlegging-Dépôt: 22/08/2019 Regist.-Enregistr.: 30/08/2019 N°: 153488/C0/106.03

Paritair Subcomité voor de vezelcement

COLLECTIEVE ARBEIDSOVEREENKOMST VAN 8 AUGUSTUS 2019 BETREFFENDE FIETSVERGOEDING

hoofdstuk 1. TOEPASSINGSGEBIED

artikel 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Subcomité voor de vezelcement (PSC 106.03).

Onder “werknemers” wordt verstaan: arbeiders en arbeidsters.

hoofdstuk 2. ALGEMENE BEPALINGEN

artikel 2. De werkgever betaalt aan de werknemer, die zich met de fiets naar het werk begeeft, 0,23 euro per afgelegde kilometer voor zover de enkele afstand minstens 1 kilometer bedraagt. Vanaf de 1° dag van de maand volgend op de ondertekening van deze CAO bedraagt de fietsvergoeding 0,24 euro per kilometer. De nadere regels en toepassingsmodaliteiten worden op ondernemingsvlak vastgelegd.

Deze tussenkomst van de werkgever is niet cumuleerbaar met de tussenkomst van de werkgever in de vervoersonkosten waarvan sprake in de collectieve arbeidsovereenkomst van 10 mei 2011

Onder “niet cumuleerbaar” wordt verstaan dat per afgelegde kilometer slechts één vergoeding van toepassing kan zijn, welke bepaald wordt door het gebruikte vervoermiddel.

hoofdstuk 3. GELDIGHEIDSDUUR

artikel 3. Deze collectieve arbeidsovereenkomst treedt in werking op 1 januari 2019 en treedt buiten werking op 31 december 2020.
