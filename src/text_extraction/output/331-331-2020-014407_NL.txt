Neerlegging-Dépôt: 24/12/2020 Regist.-Enregistr.: 27/01/2021 N°: 162917/CO/331

PARITAIR COMITE VOOR DE VLAAMSE WELZIJNS- EN GEZONDHEIDSSECTOR (pc 331)

Collectieve arbeidsovereenkomst van 7 december 2020 inzake de toekenning van een

eindejaarspremie

HOOFDSTUK 1 — Toepassingsgebied Artikel 1 81. Deze collectieve arbeidsovereenkomst is van toepassing op de werkgevers en op de werknemers die

ressorteren onder het Paritair Comité voor de Vlaamse welzijns- en gezondheidssector. Onder werknemers wordt verstaan: het mannelijk en vrouwelijk werklieden- en bediendepersoneel. 82. Deze collectieve arbeidsovereenkomst is niet van toepassing op

e _de werknemers van organisatoren van opvang van baby's en peuters zoals omschreven in de artikelen 3 tot en met 9bis van de bijzondere collectieve arbeidsovereenkomst van 22 december 2014 inzake de loon- en arbeidsvoorwaarden in de vergunde kinderopvang van baby's en peuters en (registratienummer 127324/CO/331), en hun werkgevers.

e de kinderbegeleiders in de gezinsopvang met een werknemersstatuut en hun werkgevers

e de werknemers en werkgevers van buitenschoolse opvang met uitzondering van

o de werknemers en werkgevers van buitenschoolse opvang in een aparte binnenruimte (BOAB)

o de werknemers en werkgevers van de erkende en gesubsidieerde initiatieven buitenschoolse opvang

o de werknemers en werkgevers van de gemandateerde voorzieningen buitenschoolse opvang

o de werkgevers en werknemers van de lokale diensten buitenschoolse opvang

o _FCUD-personeel en hun werkgevers

Op deze vijf hierboven vermelde groepen binnen de buitenschoolse kinderopvang is onderhavige CAO

wel van toepassing.

83. Deze collectieve arbeidsovereenkomst wordt gesloten in uitvoering van het Vlaams Intersectoraal Akkoord

van 8 juni 2018 voor de non profitsectoren, meer bepaald Deel | koopkrachtmaatregelen, hoofdstuk 1.1.2.A 4, Hoofdstuk 2 — Recht op een eindejaarspremie

Art. 2. Aan de werknemer wordt een eindejaarspremie uitbetaald volgens de hieronder beschreven modaliteiten. Hoofdstuk 3 — Vaststelling van het bedrag

Art. 3. Het bedrag van de eindejaarspremie is gelijk aan het geïndexeerd brutomaandloon dat aan de werknemer verschuldigd is voor de maand oktober van het lopende kalenderjaar, met inbegrip van de haard- of standplaatstoelage, maar met uitsluiting van andere premies, toeslagen, weddesupplementen of

vergoedingen. Art. 4. In geval van uitdiensttreding in de loop van de referteperiode, wordt het brutomaandloon van de laatste

volledige maand in dienst als basis genomen. Art. 5. Wanneer de betrokken werknemer niet het normale brutoloon heeft genoten voor de maand vastgelegd in artikel 3 (maand oktober) of artikel 4 (laatste volledige maand in dienst), komt voor de berekening en de uitbetaling van de eindejaarspremie een fictief loon in aanmerking. Het fictieve loon is in dat geval het normale brutoloon dat voor die maand zou hebben bestaan met inbegrip van de haard- of standplaatstoelage, maar

met uitsluiting van andere premies, toeslagen weddesupplementen of vergoedingen. HOOFDSTUK 4 — Toekenningsmodalilteiten Art. 6. De eindejaarspremie wordt toegekend overeenkomstig de effectieve arbeidsprestaties en/of gelijkgestelde

periodes in de referteperiode.

Periodes van arbeidsonderbreking zoals bedoeld in het koninklijk besluit van 30 maart 1967 tot bepaling van de algemene uitvoeringsmodaliteiten van de wetten betreffende de jaarlijkse vakantie van de werknemers

worden beschouwd als gelijkgestelde periodes.

De referteperiode loopt van 1 oktober van het voorafgaande kalenderjaar tot en met 30 september van het

betrokken kalenderjaar. Een volledige referteperiode komt overeen met een volledige eindejaarspremie

In geval van een onvolledige referteperiode wordt de eindejaarspremie berekend en uitbetaald in verhouding

tot de referteperiode. HOOFDSTUK 5 — Berekeningswijze van de eindejaarspremie Art. 7. ledere volledige maand effectieve prestaties of gelijkgestelde periode, geeft recht op 1/12% van het bedrag

van de eindejaarspremie, berekend overeenkomstig deze collectieve arbeidsovereenkomst.

ledere onvolledige maand geeft recht op een pro rata berekening ten opzichte van een volledige maand voor

het bedrag van de eindejaarspremie

In uitzondering hierop, wordt de maand waarin de arbeidsovereenkomst ingaat ten laatste op de vijftiende van de maand of waarin de arbeidsovereenkomst eindigt ten vroegste op de vijftiende van de maand

beschouwd als een tewerkstellingsperiode voor een volledige maand. Art. 8. Voor de deeltijdse werknemers wordt het bedrag van de eindejaarspremie dat de werknemer zou hebben genoten indien hij voltijdse arbeidsprestaties zou hebben gehad tijdens de referteperiode, berekend in verhouding tot de contractuele arbeidstijd, effectieve arbeidsprestaties en/of gelijkgestelde periodes, tijdens

de referteperiode. HOOFDSTUK 6 — Betalingsmodaliteiten Art. 9. De eindejaarspremie wordt betaald in de maand december van het kalenderjaar waarvoor ze wordt toegekend, In geval van beëindiging van de individuele arbeidsovereenkomst wordt de eindejaarspremie

uitbetaald bij de eindafrekening.

HOOFDSTUK 7 — Slotbepalingen

Art. 10. Gunstigere regelingen die op niveau van de organisatie bestaan, blijven onverkort van toepassing. Art. 11. Deze collectieve arbeidsovereenkomst treedt in werking vanaf 1 januari 2020 en is gesloten voor onbepaalde duur. Ze kan worden opgezegd door elk van de partijen, mits een opzeggingstermijn van zes maanden, gericht bij een aangetekend schrijven aan de voorzitter van het Paritair comité voor de Vlaamse welzijns- en

gezondheidssector.

Onderhavige collectieve arbeidsovereenkomst vervangt vanaf haar inwerkingtreding de collectieve arbeidsovereenkomst van 3 december 2012 inzake de toekenning van een eindejaarstoelage. (registratienummer 113016 | Koninklijk Besluit van 28 april 2015 | Belgisch Staatsblad van 17 juni 2015),

gesloten in het Paritair comité voor de Vlaamse welzijns- en gezondheidssector. Art. 12. Ondertekening van deze collectieve arbeidsovereenkomst

Overeenkomstig artikel 14/1 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de door de

voorzitter en de secretaris ondertekende en door de leden goedgekeurde notulen van de vergadering.
