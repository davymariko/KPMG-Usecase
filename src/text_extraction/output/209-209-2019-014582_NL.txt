Collectieve arbeidsovereenkomst van 4 november 2019

Opleidingsplannen en sectoraal opleidingsengagement

Art. 1. Toepassingsgebied

Deze collectieve arbeidsovereenkomst is van toepassing op de

werkgevers en hun werknemers met een arbeidsovereenkomst voor bedienden die behoren tot het Paritair Comité voor de bedienden der

metaalfabrikatennijverheid.

Art. 2. Definitie opleidingsplan

Onder opleidingsplan wordt verstaan een globaal overzicht van enerzijds de opleidingsbehoeften in de onderneming en anderzijds de wijze waarop er zal aan tegemoet gekomen worden.

Art.3. Opmaak Bij de opmaak van het opleidingsplan zullen de opleidingsbehoeften in alle afdelingen en van alle personeelsgroepen worden onderzocht. Er zal ook rekening worden gehouden met een evenwichtige participatiegraad en met de individuele opleidingsbehoeften.

Jaarlijks wordt de uitvoering van het opleidingsplan gerapporteerd aan de ondernemingsraad of bij ontstentenis aan de syndicale delegatie of bij ontstentenis aan het comité bescherming en preventie op het werk,

Art. 4. Toepassing en timing

81. Elke onderneming die een ondernemingsraad of bij ontstentenis een comité bescherming en preventie op het werk heeft opgericht, stelt jaarlijks een globaal opleidingsplan op.

8 2. Dit opleidingsplan wordt voor advies voorgelegd aan de ondernemingsraad.

Bij ontstentenis van een ondernemingsraad wordt dit opleidingsplan voor advies voorgelegd aan de syndicale delegatie.

In ondernemingen zonder ondernemingsraad en zonder vakbondsafvaardiging dient het opleidingsplan voor advies voorgelegd te worden aan het comité voor preventie en bescherming en preventie op het werk.

8 3. Tegen 31 maart van elk jaar moet het plan definitief zijn opgemaakt. indien het boekhoudkundig jaar niet samenvalt met het kalenderjaar, moet de opmaak opgemaakt zijn binnen de 3 maanden na het begin van het

boekhoudkundig jaar.

8 4. Bij een aanvraag tot financiële tussenkomst bij een sectoraal vormingsfonds door de in 81 omschreven ondernemingen zal geattesteerd moeten worden dat het opleidingsplan voor advies werd voorgelegd.

Het attest wordt ondertekend door de voorzitter en secretaris van de ondernemingsraad.

Indien het plan werd voorgelegd aan de syndicale delegatie, zal het attest ondertekend worden door een vertegenwoordiger van elke organisatie vertegenwoordigd in de vakbondsafvaardiging.

Indien het plan werd voorgelegd aan het comité voor preventie en bescherming op het werk, zal het attest ondertekend worden door de voorzitter van het comité en een vertegenwoordiger van elke bediendeorganisatie vertegenwoordigd in dit comité.

Art. 5. Sectoraal opleidingsengagement

81. De opleidingsdoelstelling zoals bepaald in de Wet van 5 maart 2017 betreffende werkbaar en wendbaar werk bedraagt gemiddeld 5 opleidingsdagen per jaar per voltijds equivalente bediende. Deze doelstelling moet in de ondernemingen gerealiseerd worden.

82. Onder opleiding wordt zowel de formele als de informele opleiding begrepen:

a) formele opleiding : door lesgevers of sprekers ontwikkelde cursussen en stages. Deze opleidingen worden gekenmerkt door een hoge graad van organisatie van de opleider of opleidingsinstelling. Ze gaan door op een plaats die duidelijk van de werkplek gescheiden is. Ze richten zich tot een groep cursisten en vaak wordt een attest verstrekt dat de opleiding gevolgd werd. Die opleidingen kunnen ontwikkeld en beheerd worden door de onderneming zelf of door een extern organisme;

b) informele opleiding : de opleidingsactiviteiten, andere dan deze bedoeld onder a) die rechtstreeks betrekking hebben op het werk. Deze opleidingen worden gekenmerkt door een hoge graad van zelforganisatie door de individuele leerling of door een groep leerlingen met betrekking tot de tijd, de plaats en de inhoud, een inhoud die gekozen wordt volgens de individuele behoeften van de cursist op de werkplek, en met een rechtstreeks verband met het werk en de werkplek, met inbegrip van deelname aan conferenties of beurzen voor leerdoeleinden;

83. De opleiding dient tijdens de werkuren te gebeuren.

84. De opleidingsinspanning zal jaarlijks op ondernemingsvlak geëvalueerd worden door de ondernemingsraad of bij ontstentenis door de syndicale delegatie voor bedienden of bij ontstentenis door het comité voor preventie en bescherming op het werk. Tegelijkertijd zullen eveneens de vooruitzichten betreffende opleiding besproken worden.

Deze evaluatie en bespreking gebeurt ter gelegenheid van de jaarlijkse inlichtingen, zoals voorzien in de collectieve arbeidsovereenkomst nr. 9 van 9 maart 1972, houdende ordening van de in de Nationale Arbeidsraad gesloten nationale akkoorden en collectieve arbeidsovereenkomsten betreffende de ondernemingsraden.

85. Een globale sectorale evaluatie van deze opleidingsinspanningen is voorzien tegen einde 2020.

Art. 6. Vervanging

Deze collectieve arbeidsovereenkomst vervangt de collectieve arbeidsovereenkomst van 3 juli 2017 met registratienummer 140874 aangaande opleidingsplannen, algemeen verbindend verklaard bij koninklijk besluit van 28 januari 2018 (Belgisch Staatsblad van 13 februari 2018) en de collectieve arbeidsovereenkomst van 3 juli 2017 met registratienummer 140873 aangaande sectoraal opleidingsengagement, algemeen verbindend verklaard bij koninklijk besluit van 15 april 2018 (Belgisch Staatsblad van 30/05/2018).

Art. 7: Duur

Deze collectieve arbeidsovereenkomst treedt in werking op 1 januari 2020 en wordt gesloten voor onbepaalde duur.

Zij kan door één van de partijen worden opgezegd, mits een opzegging van zes maanden, betekend bij een ter post aangetekende brief, gericht aan de Voorzitter van het Paritair comité,
