Neerlegging-Dépôt: 12/09/2019

Regist.-Enregistr.: 18/09/2019 Paritair Comité 222 N°: 153920/CO/222

Bedienden van de papier- en kartonbewerking

BIJDRAGE IN DE VERVOERKOSTEN

Collectieve arbeidsovereenkomst van 5 september 2019

HOOFDSTUK 1 Toepassingsgebied

Artikel 1 - Deze collectieve arbeidsovereenkomst is van toepassing op de werkgevers en op de bedienden van de ondernemingen welke onder de bevoegdheid van het paritair comité voor de papier- en kartonbewerking vallen.

HOOFDSTUK 2 Gemeenschappelijk openbaar treinvervoer

Artikel 2 - De tussenkomst van de werkgever in de prijs van het gebruikte vervoerbewijs voor het door de N.M.B.S. georganiseerde vervoer zal gebeuren conform de bepalingen voorzien in de tabel opgenomen in artikel 3 van CAO 19 nonies d.d. 23 april 2019.

HOOFDSTUK 3 Gemeenschappelijk openbaar vervoer, met uitzondering van het treinvervoer

Artikel 3 - Voor wat betreft het gemeenschappelijk openbaar vervoer, met uitzondering van het treinvervoer, zal de bijdrage van de werkgever in de prijs van de abonnementen vastgesteld worden volgens de hierna vastgestelde modaliteiten:

a) wanneer de prijs van het vervoer in verhouding tot de afstand staat, is de bijdrage van de werkgever gelijk aan de werkgeverstussenkomst in de prijs van de treinkaart (art. 3 CAO 19 nonies) voor een overeenstemmende afstand, zonder ooit 75 % van de effectief door de bediende betaalde prijs te mogen overschrijden;

b) wanneer de prijs een eenheidsprijs is, ongeacht de afstand, wordt de bijdrage van de werkgever forfaitair vastgesteld en bedraagt zij 71,8 % van de effectief door de werknemer betaalde prijs, zonder evenwel het bedrag van de werkgeverstussenkomst berekend op basis van de in artikel 3 opgenomen tabel met forfaitaire bedragen voor een afstand van 7 km te overschrijden.

HOOFDSTUK 4 Gecombineerd gemeenschappelijk openbaar vervoer

Artikel 4 - Indien de bediende gebruik maakt van een combinatie van de trein en één of meerdere andere gemeenschappelijke openbare vervoermiddelen, en voor zover er slechts één vervoerbewijs wordt afgeleverd voor het volledige traject — zonder dat dit vervoersbewijs een onderverdeling maakt per gemeenschappelijk openbaar vervoermiddel — zal de bijdrage van de werkgever gelijk zijn aan de werkgeverstussenkomst in de prijs van de treinkaart (tabel opgenomen in art. 3 van CAO 19 nonies).

Artikel 5 - In elk ander geval waar de bediende meer dan één gemeenschappelijk openbaar vervoermiddel gebruikt, wordt de bijdrage van de werkgever voor het geheel van de afstand als volgt berekend:

nadat met betrekking tot elk afzonderlijk gemeenschappelijk openbaar vervoermiddel waarvan de bediende gebruik maakt, de bijdrage van de werkgever is berekend overeenkomstig de bepalingen van de artikelen 2, 3a, 3b en 4 van onderhavige collectieve arbeidsovereenkomst, worden de aldus bekomen bedragen opgeteld om de bijdrage van de werkgever voor het geheel van de afgelegde afstand vast te stellen.

HOOFDSTUK 5

Fietsvergoeding

Artikel 6 - De tussenkomst van de werkgever in de vervoerkosten van de werknemers die zich met de fiets verplaatsen wordt betaald onder de vorm van een fietsvergoeding. Deze bedraagt 0,12 € per afgelegde km begrensd tot 40km (enkel traject) en wordt toegekend conform de wettelijke bepalingen ter zake. Zij wordt betaald vanaf de eerste km en is niet cumuleerbaar met andere tussenkomsten van de werkgever in de vervoerkosten. Onder niet- cumuleerbaar wordt verstaan dat er per afgelegde km slechts één vergoeding kan zijn welke bepaald wordt

door het gebruikte vervoermiddel.

HOOFDSTUK 6 Andere vervoermiddelen

Artikel 7 - Indien de bediende gebruik maakt van enig ander vervoermiddel dan het gemeenschappelijk openbaar vervoer waarvan sprake in de hoofdstukken 2, 3 en 4, zal de bijdrage van de werkgever voor de afstanden van 5 km en meer berekend vanaf de woonplaats van de bediende gelijk zijn aan de bedragen opgenomen in de bijlage aan CAO 19 octies (art. 11) voor het overeenstemmend aantal kilometers, zonder het bedrag van de werkelijk door de bediende gedragen kosten te overschrijden.

Voor de afstanden van 3 en 4 km, berekend vanaf de woonplaats van de bediende, zal de werkgeverstussenkomst respectievelijk 3/5° en 4/5: van de werkgeverstussenkomst voor een afstand van 5 km, zoals bepaald in de tabel opgenomen in de bijlage aan CAO 19 octies (art. 11), bedragen.

Artikel 8 - Deze op 1 februari 2009 vastgelegde forfaitaire bedragen worden aan de evolutie van de afgevlakte gezondheidsindex aangepast bij elke vernieuwing van de sectorale collectieve arbeidsovereenkomst en voor de eerste keer op 1 februari 2011. (gezondheidsindex basis 2004 — januari 2009: 111,45)

HOOFDSTUK 7 Terugbetalingstijdstip

Artikel 9 - De bijdrage van de werkgevers in de door de bediende gedragen vervoerskosten zal maandelijks betaald worden, gelijktijdig met de uitbetaling van het loon.

HOOFDSTUK 8 Modaliteiten van terugbetaling

Artikel 10 - De tussenkomst van de werkgever in de vervoerskosten zal betaald worden op voorlegging van de vervoersbewijzen, uitgereikt door de N.M.B.S. en/of de andere maatschappijen van gemeenschappelijk openbaar vervoer.

Artikel 11 - De bedienden, die geregeld een ander vervoermiddel benutten dan het gemeenschappelijk openbaar vervoer om zich van hun woonplaats naar de plaats van tewerkstelling te begeven, leggen aan hun werkgever een ondertekende verklaring voor waarin zij verzekeren dit vervoermiddel geregeld te benutten over een afstand gelijk aan of hoger dan 5 km en waarin zij het aantal effectief afgelegde kilometers preciseren. Zij verbinden er zich toe iedere wijziging van deze toestand binnen de kortst mogelijke tijd mee te delen.

De werkgever mag op elk ogenblik nagaan of deze verklaring met de werkelijkheid strookt.

HOOFDSTUK 9 Slotbepalingen Artikel 12 - Deze collectieve arbeidsovereenkomst treedt in werking op 1 juli 2019. Zij wordt gesloten voor onbepaalde duur en kan door elk der ondertekenende partijen

opgezegd worden met inachtneming van een opzegtermijn van drie maanden, betekend bij aangetekend schrijven aan de voorzitter van het paritair comité 222.

Deze collectieve arbeidsovereenkomst vervangt de collectieve arbeidsovereenkomst van 22 juni 2017 (140609/CO/222-KB 31.01.2018-BS 19.02.2018), die ophoudt effect te sorteren op 30 juni 2019.

mn gm D mt un nt Dot mt
