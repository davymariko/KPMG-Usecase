Paritair Comité voor de bedienden van de non-ferro metalen

Collectieve arbeidsovereenkomst van 3 september 2019

ECOCHEQUES

Artikel 1. Deze collectieve arbeidsovereenkomst is van toepassing op de ondernemingen die ressorteren onder het Paritair Comité voor de bedienden van de non-ferro metalen en op de bedienden die zij tewerkstellen.

Onder "bedienden" wordt verstaan: de bedienden bedoeld in de collectieve arbeidsovereenkomst van 17 december 2001 (61401/co/224) houdende de functieclassificatie voor bedienden.

Art. 2. De ondernemingen die op basis van artikel 7 van de cao van 3 juli 2017 betreffende de ecocheques (140.753/co/224), artikel 7 van de cao van 7 december 2015 betreffende de ecocheques (132.642/co/224), artikel 7 van de cao van 27 juni 2011 (105.763/co/224) betreffende de ecocheques of artikel 6 van de cao van 19 juni 2009 (95488/co/224) betreffende het koopkrachtmenu voor een andere invulling dan de ecocheque hebben gekozen volgens de in dat artikel vermelde procedure blijven deze alternatieve regeling behouden.

Op deze ondernemingen is huidige cao niet van toepassing.

Art. 3. Vanaf het jaar 2012 worden met de loonafrekening van oktober aan alle voltijds tewerkgestelde bedienden ecocheques overhandigd ten belope van een totale waarde van 250 EUR. De referteperiode wordt vanaf 1 oktober 2011 op 1 jaar gebracht en loopt telkens van 1 oktober van een bepaald jaar tot en met 30 september van het daaropvolgend jaar (bij wijze van voorbeeld: voor het jaar 2012: 1 oktober 2011 — 30 september 2012).

In de referteperiode wordt rekening gehouden met de dagen waarvoor de betrokken bediende loon of vakantiegeld heeft gekregen en alle dagen die gelijkgesteld zijn op basis van de cao nr. 98 inzake de ecocheque. Worden daarenboven ook gelijkgesteld:

- alle dagen van tijdelijke werkloosheid;

- alle dagen van afwezigheid wegens een arbeidsongeval voor zover er in de referteperiode l dag gewaarborgd loon wegens arbeidsongeval wordt betaald;

- maximaal 3 maanden ziekte per referteperiode voor zover er in de referteperiode 1 dag gewaarborgd loon wegens ziekte wordt betaald;

- de volledige periode vaderschapsverlof en geboorteverlof (voorzien in art. 30 $2 van de wet betreffende de arbeidsovereenkomsten van 3 juli 1978);

- alle dagen ziekte tijdens een periode van tijdelijke werkloosheid.

De maximale nominale waarde van de ecocheque bedraagt 10 EUR per ecocheque.

Art. 3 bis — Elektronische ecocheques

De bedrijven die gekozen hebben voor het sectoraal stelsel van ecocheques hebben de mogelijkheid deze in elektronische vorm toe te kennen. De keuze voor ecocheques op papier of in elektronische vorm wordt op ondernemingsvlak gemaakt.

Het aantal ecocheques in elektronische vorm en het brutobedrag ervan moeten op de afrekening worden vermeld.

De werknemer moet het saldo en de geldigheidsduur kunnen nagaan van de elektronische ecocheques die hem werden toegekend maar die nog niet gebruikt werden.

Het gebruik van elektronische ecocheques is kosteloos voor de werknemer. In geval van verlies of diefstal van de drager kan de wettelijk voorziene aantekening gebeuren. Deze is beperkt tot de nominale waarde van één maaltijdcheque indien in de onderneming zowel maaltijdcheques als ecocheques in elektronische vorm worden toegekend. Indien enkel ecocheques in elektronische

vorm toegekend worden mag de kost van de vervangende drager niet meer dan 5 euro bedragen.

Ärt. 4 — Pro-rataregeling voor de deeltijdse contracten

Voor de bedienden die deeltijds tewerkgesteld zijn, wordt het bedrag van 250 EUR aangepast in functie van de tewerkstellingsbreuk.

Art. 5 - Pro-rataregeling voor de in- en uittreders

Voor bedienden die niet gedurende de ganse referteperiode door een arbeidsovereenkomst verbonden zijn, wordt het bedrag van 250 EUR aangepast pro rata temporis van de periodes waarin zij op basis van een arbeidsovereenkomst bij de werkgever waren tewerkgesteld tijdens de betreffende referteperiode.

De gewone inactiviteitsdagen vormen geen onderbreking van de in de vorige alinea bedoelde periodes voor zover ze tussen 2 van die periodes liggen. Die dagen moeten in aanmerking worden genomen voor de vaststelling van de duur van de tewerkstellingsperiode.

Art. 6 - Bevestiging van het user-pay principe voor uitzendkrachten

Uitzendkrachten die tewerkgesteld worden in bediendenfuncties krijgen bovenop het loon waarop zij recht hebben, eveneens ecocheques met de loonafrekening van oktober ten laste van het uitzendkantoor dat hen tewerkstelde, Het bedrag van 250 EUR wordt aangepast pro rata het aantal gewerkte of gelijkgestelde dagen in de referteperiode.

Art. 7 - Andere invulling op ondernemingsvlak

Ondernemingen die bij gebrek aan akkoord voor 30 juni 2017 op basis van artikel 3 van de cao van 3 juli 2017 betreffende het budget (140.754/co/224), ecocheques hebben toegekend, kunnen kiezen voor

een andere en equivalente besteding van onbepaalde duur van de ecocheques.

De alternatieve besteding gebeurt op basis van een bedrag van € 250 per bediende en per jaar (alle kosten en werkgeverslasten inbegrepen).

De onderhandeling over de alternatieve besteding van de ecocheques gebeurt volgens dezelfde richtlijnen, aanbevelingen en procedure als deze voorzien in artikel 2, $2 van de cao van 3 september 2019 betreffende het budget.

Indien dit overleg niet tot overeenstemming leidt tegen 31 juli 2019, worden door de werkgever aan de bedienden van de sector ecocheques toegekend volgens de modaliteiten bepaald in de artikelen 3 tot en met 6 van deze cao en cao nr. 98 gesloten in de NAR.

Art. 8 - Principe van de recurrentie

Elke vorm van invulling van de koopkracht geldt voor onbepaalde duur.

De waarde van de koopkracht bedraagt 250 EUR per jaar alle kosten en werkgeverslasten inbegrepen met uitzondering van de administratieve kosten die in voorkomend geval verbonden zijn aan ecocheques respectievelijk maaltijdcheques.

Art. 9. Deze overeenkomst heeft uitwerking met ingang van Ì januari 2019 en is gesloten voor onbepaalde duur. Zij kan door een van de partijen worden opgezegd met een opzegging van 3 maanden betekend bij een ter post aangetekende brief gericht aan de voorzitter van het paritair comité en aan elk van de ondertekenende partijen.

Zij vervangt de collectieve arbeidsovereenkomst van 3 juli 2017 (140.753/co/224), gesloten in het Paritair Comité voor de bedienden van de non-ferro metalen, betreffende de ecocheques.
