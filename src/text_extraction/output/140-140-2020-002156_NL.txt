Neerlegging-Dépôt: 24/02/2020 Regist.-Enregistr.: 1 3/03/2020 N°: 157631/CO/140

Paritair Comité voor het vervoer en de logistiek

Collectieve arbeidsovereenkomst van 20 februari 2020.

Syndicaal verlof

HOOFDSTUK |. — Toepassingsgebied

Art. 1. & 1. Deze collectieve arbeidsovereenkomst is van toepassing op de werkgevers die een taxionderneming of een dienst voor het verhuren van voertuigen met chauffeur uitbaten die ressorteren onder het Paritair Comité voor het vervoer en de logistiek alsook op hun werknemers.

S 2. Met vervoer verricht met huurauto's met chauffeur wordt bedoeld ieder bezoldigd personenvervoer met voertuigen met een capaciteit van maximum 9 plaatsen (de chauffeur inbegrepen) met uitzondering van het taxivervoer en het geregeld vervoer. Met geregeld vervoer wordt bedoeld het personenvervoer verricht voor rekening van de VVM en de SRWT-TEC, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren.

8 3. Onder “werknemers”, wordt verstaan de arbeiders en arbeidsters, aangegeven in de RSZcategorie 068.

HOOFDSTUK Il. - Juridisch kader

Art. 2. Deze collectieve arbeidsovereenkomst wordt afgesloten in uitvoering van het protocolakkoord van 1% oktober 2019 voor de jaren 2019-2020.

HOOFDSTUK |l. Syndicaal verlof

Afdeling 1.- Modaliteiten

Art.3. Er wordt een sectorale regeling met betrekking tot syndicaal verlof ingevoerd volgens de volgende principes en modaliteiten:

- Recht op 1 dag syndicaal verlof per jaar per mandaat voor elke effectieve verkozene in de OR, in het CPBW, alsook voor elke verkozen vakbondsafgevaardigde.

- Het syndicaal verlof wordt toegekend per verkozene. In geval van dubbele mandaten in de OR en/of in de CPBW en/of als vakbondsafgevaardigde, wordt het recht beperkt tot maximum 2 dagen syndicaal verlof per jaar per persoon;

- Het syndicaal verlof is niet overdraagbaar naar

een volgend kalenderjaar en tussen rechthebbenden;

- Het syndicaal verlof wordt minstens 14 kalenderdagen op voorhand aangevraagd;

- Bij de planning van het verlof wordt in overleg tussen de werkgever en de betrokken vakbondsorganisatie rekening gehouden met de arbeidsorganisatie;

- Het syndicaal verlof wordt in volle dagen opgenomen.

Afdeling 2. - Vergoeding van de dagen syndicaal verlof

Art. 4. De werkgever betaalt per genomen dag syndicaal verlof, een forfaitair brutoloon uit van 100 Euro.

Afdeling 3. - Terugbetaling loonkost door het Sociaal Fonds aan de werkgever

Art. 5. De werkgever kan een forfaitaire terugbetaling van 150 Euro per genomen dag syndicaal verlof terugvorderen bij het Sociaal Fonds.

Andere modaliteiten betreffende de terugbetaling worden vastgelegd door de Raad van Bestuur van het Sociaal Fonds.

HOOFDSTUK IV. - Geldigheidsduur

Art. 6. Deze collectieve arbeidsovereenkomst treedt in werking op 1 januari 2020 en wordt gesloten voor onbepaalde duur.

Zij kan door elk van de contracterende partijen worden opgezegd. Deze opzegging moet minstens drie maanden op voorhand geschieden bij een ter post aangetekende brief, gericht aan de voorzitter van het Paritair Comité voor het Vervoer en de Logistiek, die zonder verwijl de betrokken partijen

in kennis zal stellen. De termijn van drie maanden begint te lopen vanaf de datum van verzending van bovengenoemde aangetekende brief.
