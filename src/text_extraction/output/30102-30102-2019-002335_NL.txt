Neerlegging-Dépôt: 13/03/2019 | Regist.-Enregistr.: 01/04/2019 | N°: 151197/C0/301.02 |

PARITAIR SUBCOMITÉ VOOR DE HAVEN VAN GENT |

Collectieve arbeidsovereenkomst van / fébrvari 104 4 houdende de arbeiïidsorganisatie op de all weather terminal op de kaden van Arcelor Mittal Gent.

(Bedrijfsakkoord AWT)

Artikel 1 Deze collectieve arbeidsovereenkomst is van toepassing op de werknemers die ressorteren onder het Paritair Subcomité voor de haven van Gent.

Ze is enkel van toepassing op alle goederenbehandelingen in en om de overdekte staalterminal aan de kaden met nummers 5420 tot en met 5480 die geschieden voor rekening van de ondertekenende werkgever die eveneens ressorteert onder de bevoegdheid van voornoemd Paritair Subcomité.

Artikel 2 - Opdeling terrein

De sporenbundel en het magazijn palend aan de overdekte kade worden beschouwd als het verlengstuk van de industriële activiteit uitgeoefend door Arcelor Mittal Gent. Daardoor kunnen de activiteiten op deze plaats worden uitgeoefend door werknemers aangeworven onder het statuut van “vaklui” behorend tot de bevoegdheid van het paritair subcomité voor de haven van Gent en in dienst van de ondertekenende firma.

Ook de aanvoer per spoor van coils gebeurt door vaklui.

Alle activiteiten inzake goederenbehandeling (laden, lossen en overslag) op de voorkaai zijn voorbehouden aan havenarbeiders in de pool.

Artikel 3 - Ploegenstelsel

In afwijking van de bepalingen van hoofdstuk 8 van de collectieve arbeidsovereenkomst van 16.12.1993 houdende het arbeidsstatuut aan de haven van Gent, “Codex” genaamd (geregistreerd onder het nummer 35284) wordt onderstaande minimum ploegensamenstelling afgesproken voor de goederenbehandeling aan de voorkaai van de AWT bij middel van een semi-automatische coiltang:

3,1. Lossen binnenvaart

1 Foreman

1 Havenarbeider in de boot 1 Kraanman

3.2. Laden binnenvaart

1 Foreman

2 Havenarbeiders in de boot

1 Kraanman

In geval van lashing and securing worden hiervoor twee extra-havenarbeiders ingezet.

3.3. Lossen zeevaart

1 Foreman

1 Uitkijker

1 Havenarbeider in de boot 1 Kraanman

3.4, Laden zeevaart

1 Foreman

1 Uitkijker

2 Havenarbeiders in de boot

1 Kraanman

In geval van lashing and securing worden hiervoor twee extra-havenarbeiders ingezet.

Indien meer werknemers worden ingezet dat beschreven in bovenstaand minimum ploegstelsel, zal uitsluitend beroep gedaan worden op erkende havenarbeiders.

Artikel 4 - Bijzondere bepaling magazijn

In afwijking van de bepalingen van artikel 2 komen partijen overeen dat zodra er daadwerkelijke tewerkstelling is in het magazijn hiervoor beroep wordt gedaan op één havenarbeider uit de pool, desgevallend volgens de noodwendigheden aangevuld door vaklui.

Deze havenarbeider is inzetbaar bij alle activiteiten in de loods en zal bij voorrang worden ingezet voor het laden en lossen van vrachtwagens in deze loods.

Indien in het magazijn effectief beroep wordt gedaan op vaklui, zal de betrokken havenarbeider in dezelfde taak of shift worden tewerkgesteld als de aanwezige vaklui. Artikel 5 - Overlegprocedure

Voor alle concrete problemen zal met alle gerede partijen onmiddellijk overleg getroffen worden tot een oplossing waarbij de stipte goederenbehandeling en de operationaliteit van de AWT terminal worden gegarandeerd.

Artikel 6 Alle betwistingen omtrent deze C,A.O. vallen onder de bevoegdheid van het Paritair Subcomité van de haven van Gent.

Dit akkoord treedt in werking op 1 januari 2019 en wordt afgesloten voor onbepaalde tijd.

Elk der contracterende partijen kan het opzeggen mits een opzeggingstermijn van zes maanden die bij een ter post aangetekende brief wordt betekend aan de Voorzitter van het Paritair Subcomité voor de haven van Gent.
