Neerlegging-Dépôt: 20/02/2019 | Regist.-Enregistr.: 13/03/2019 N°: 150931/C0/327.01

Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven

Collectieve arbeidsovereenkomst van 22 januari 2019 inzake schorsing van de arbeidsovereenkomst voor bedienden ingevolge werkgebrek

HOOFDSTUK I: JURIDISCH KADER EN TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven”.

Onder werknemers wordt verstaan het mannelijk en vrouwelijk bediendenpersoneel van de maatwerkbedrijven.

HOOFDSTUK II: ALGEMEEN KADER

Artikel 2 De ondertekenende partijen erkennen het belang van afspraken met betrekking tot het economisch herstel van de sector in tijden van economische crisis,

De ondertekenende partijen erkennen dat omwille van het specifieke karakter van, onder meer, de sector en de populatie, dat een gedifferentieerde aanpak van doelgroep- en omkaderingsmedewerkers gepast is.

Artikel 3 Deze collectieve arbeidsovereenkomst is afgesloten bij toepassing van de Wet van 03/07/1978 Titel III, hoofdstuk II/1 ‘Regeling van schorsing van de uitvoering van de overeenkomst en regeling van gedeeltelijke arbeid’.

HOOFDSTUK III: HET STELSEL VAN VOLLEDIGE OF GEDEELTELIJKE SCHORSING VAN DE UITVOERING VAN DE ARBEIDS-OVEREENKOMST

Artikel 4 81

Duur van de schorsing:

Deze CAO voorziet in de mogelijkheid voor de volledige en/of gedeeltelijke schorsing van de uitvoering van de arbeidsovereenkomst, met een maximum per kalenderjaar van 16 weken voor een volledige schorsing en 26 weken voor een gedeeltelijke schorsing.

De twee stelsels kunnen gecombineerd worden. In dat geval is een week volledige schorsing gelijk aan 2 weken gedeeltelijke schorsing.

82 Aanvullende vergoeding: De sectorale minimale aanvullende vergoeding door de werkgever betaald, wordt

voorzien als volgt:

- alleenstaanden en samenwonenden: van iste tot en met 40ste dag per kalenderjaar een toeslag van 4 EUR bruto per werkdag die omwille van de tijdelijke werkloosheid niet werd gepresteerd en vanaf de 41°® dag per kalender jaar een toeslag van 5 EUR bruto per werkdag die omwille van de tijdelijke werkloosheid niet werd gepresteerd;

Pagina 1 van 3

- gezinshoofden mits aflevering aan de werkgever van een officieel attest van de uitbetalingsinstelling / RVA met betrekking tot de gezinstoestand: van iste tot en met 40ste dag per kalenderjaar een toeslag van 8 EUR bruto per werkdag die omwille van de tijdelijke werkloosheid niet werd gepresteerd en vanaf de 41° dag per kalender jaar een toeslag van 10 EUR bruto per werkdag die omwille van de tijdelijke werkloosheid niet werd gepresteerd;

- de hierboven vermelde categorieën worden bepaald op basis van de vigerende RVA-reglementering;

- de hierboven vermelde dagbedragen worden omgerekend naar een uurbedrag volgens de volgende formule:

aanvullende vergoeding x 5 dagen/week

gemiddelde voltijdse arbeidsduur op het vlak van de onderneming

Voor een deeltijdse dagprestatie wordt deze aanvullende vergoeding geproratiseerd.

De betaling van de aanvullende vergoeding gebeurt samen met de uitbetaling van het loon, van de maand waarin de volledige en/of gedeeltelijke schorsing van de uitvoering van de arbeidsovereenkomst voorkwam.

De werkgevers bekomen bij het sectorale Fonds voor bestaanszekerheid de integrale terugbetaling van de vergoeding voor de eerste 114 uren per kalenderjaar en een terugbetaling van 2 euro voor de gezinshoofden en 1 euro voor de alleenstaanden en samenwonenden vanaf het 1154° uur tot het 152 uur.

83

Modaliteiten van de arbeidsduurvermindering:

De toegestane arbeidsduurvermindering, in uitvoering van onderhavige collectieve arbeidsovereenkomst, wordt voorzien in:

- of een volledige schorsing van de uitvoering van de arbeidsovereenkomst tijdens alle dagen van de week;

- of een gedeeltelijke schorsing van de uitvoering van de arbeidsovereenkomst waarbij minstens 2 arbeidsdagen van de week worden behouden conform de vigerende RVA-reglementering.

84

Voor de eindejaarspremie worden gelijkgesteld met arbeidsdagen, onder dezelfde voorwaarden als bij tijdelijke werkloosheid voor arbeiders, de periodes van tijdelijke collectieve regeling van volledige of gedeeltelijke schorsing van de uitvoering van de arbeidsovereenkomst.

85 De werkgevers doen een inspanning inzake spreiding van de tijdelijke werkloosheid onder de bedienden.

86

Jaarlijks gebeurt er een verslaggeving aan de ondernemingsraad of aan het comité voor preventie en bescherming of aan de syndicale delegatie. Deze informatie geeft een overzicht van de tijdelijke werkloosheid en het aantal werknemers die een aanvullende vergoeding bij tijdelijke werkloosheid ontvingen, en voor welk bedrag (geglobaliseerd per maatwerkbedrijf).

Pagina 2 van 3

HOOFDSTUK IV: MAATREGELEN TOT MAXIMAAL BEHOUD VAN DE TEWERKSTELLING

Artikel 5 De ondernemingen streven naar een maximaal behoud van de tewerkstelling onder meer

door middel van de volgende maatregelen:

-__ inspanningen om via individuele/collectieve maatregelen de arbeidsduur, al dan niet tijdelijk, te verminderen/te herverdelen;

- het organiseren van opleidingen en vorming;

- mogelijke samenwerking met andere maatwerkbedrijven door o.a. gezamenlijke regionale acties te ondernemen.

HOOFDSTUK V: SLOTBEPALINGEN

Artikel 6 Deze collectieve arbeidsovereenkomst vervangt de cao van 28.02.2012 betreffende de schorsing van de arbeidsovereenkomst voor bedienden ingevolge werkgebrek in de beschutte werkplaatsen, registratienummer 109447/CO/327.01, en de collectieve arbeidsovereenkomst van 08.05.2012 betreffende de schorsing van de arbeidsovereenkomst voor bedienden ingevolge werkgebrek in de sociale werkplaatsen, registratienummer 111219/CO/327.01. Deze collectieve arbeidsovereenkomst heeft uitwerking met ingang van 1 januari 2019.

Artikel 7 Deze collectieve arbeidsovereenkomst is gesloten voor onbepaalde tijd. Zij kan worden opgezegd door elk van de partijen, mits een opzegtermijn van drie maanden gericht bij een ter post aangetekende brief aan de voorzitter van het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.

Pagina 3 van 3
