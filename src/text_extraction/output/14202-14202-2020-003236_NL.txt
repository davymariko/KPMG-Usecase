PARITAIR SUBCOMITÉ VOOR DE TERUGWINNING VAN LOMPEN

Collectieve arbeidsovereenkomst van 10 maart 2020

= VAKBONDSVORMING

HOOFDSTUK I. - TOEPASSINGSGEBIED Art. 1. Deze collectieve arbeidsovereenkomstis van toepassing op de werkgevers en arbeiders van de ondernemingen die ressorteren onder de bevoegdheid van het Paritair Subcomité voor de terugwinning van lompen.

Onder "arbeiders" wordt verstaan: de mannelijke en vrouwelijke werklieden, tenzij anders bepaald.

HOOFDSTUK Il. - ALGEMENE BEGINSELEN

Art. 2. Rekening houdend met de rol die de vertegenwoordigers van de arbeiders in de ondernemingen spelen, worden hen binnen de hierna omschreven grenzen, faciliteiten verleend om vormingscursussen te volgen, die nodig zijn opdat zij hun opdracht in de beste voorwaarden kunnen volbrengen.

Art. 3. Te dien einde wordt het de vertegenwoordigers van de arbeiders toegestaan zonder loonverlies en volgens zekere modaliteiten cursussen en seminaries bij te wonen, die:

- ingericht worden door de nationale of regionale vakverbonden of hun beroepscentrales, hun regionale afdelingen inbegrepen, op tijdsstippen die samenvallen met de normale arbeidsuren;

- gericht zijn op de vervolmaking van hun economische, sociale, technische en syndicale kennis binnen het kader van hun opdracht als vertegenwoordigers van de arbeiders.

menin wan

PSC 142.02 — Terugwinning van lompen Vakbondsvorming Bekrachtigd op 10.03.2020

HOOFDSTUK III — TOEKENNINGSMODALITEITEN Art.4.

De begunstigden van de bepalingen van deze collectieve arbeidsovereenkomst zijn de effectieve, verkozen of aangewezen leden van de ondernemingsraden, van de comités voor preventie en bescherming op het werk en van de syndicale afvaardigingen, daar waar één of meerdere van deze organen bestaan.

In zekere uitzonderlijke gevallen, in gemeenschappelijk overleg tussen het ondernemingshoofd en de syndicale afvaardiging of bij ontstentenis de betrokken vakorganisatie, afzonderlijk te bepalen, kunnen evenwel een of meerdere van de in het vorig lid bedoelde lasthebbers worden vervangen door andere syndicale verantwoordelijken, die door de representatieve werknemersorganisaties bij name zullen worden aangewezen.

Art.5.

De duur van de afwezigheid wegens het bijwonen van de in de artikelen 2 en 3 bedoelde cursussen en seminaries, is vastgesteld op twaalf dagen per effectief mandaat over een periode van vier jaar, met een maximum van drie dagen per jaar.

Art. 6. Het in artikel 5 bepaalde totale aantal toegestane afwezigheidsdagen, wordt verdeeld onder de representatieve werknemersorganisaties op basis van het aantal mandaten dat zij hebben in de drie vertegenwoordigersorganen die in de ondernemingen bestaan.

Art. 7. Elke afwezigheidsdag, krachtens deze collectieve arbeidsovereenkomst toegestaan en door de rechthebbenden besteed aan de syndicale vorming tijdens effectief gewerkte dagen, wordt door de werkgever betaald op basis van het normaal loon, berekend met inachtneming van het koninklijk besluit van 18 april 1974 tot bepaling van de algemene wijze van uitvoering van de wet van 4 jan. 1974 betreffende de feestdagen.

Art. 8. De representatieve werknemersorganisaties dienen drie weken op voorhand bij de belrokken werkgevers een schriftelijke aanvraag in tot wettiging van de afwezigheid van hun leden wegens het bijwonen van cursussen voor syndicale vorming.

PSC 142.02 — Terugwinning van lompen Vakbondsvorming Bekrachtigd op 10.03.2020

Deze aanvraag omvat:

- de naamlijst van de vakbondsmandatarissen voor wie om verlof wordt gevraagd, alsmede de duur van hun afwezigheid;

- datum, programma en duur van de georganiseerde cursussen.

Art.9.

Om, voor zover het mogelik is, productieverlies te voorkomen, vermijden de vakorganisaties dat terzelfdertijd een te groot aantal van hun leden wordt aangeduid om op hetzelfde ogenblik vormingscursussen te volgen.

Art. 10. Ten einde de afwezigheid van de arbeiders die vormingscursussen hebben gevolgd te rechtvaardigen, en met het oog op de betaling van het voorschot door de werkgever en de terugbetaling aan deze laatste van de vergoeding door het fonds voor bestaanszekerheid, geven de representatieve werknemersorganisaties aan hun leden een getekend attest waarbij de juiste dagen, waarop de belanghebbenden cursussen hebben gevolgd, zijn vermeld. Dit document wordt in tweevoud aan de werkgever overgemaakt door de representatieve werknemersorganisatie. Het dient als bewijsstuk voor de betaling van het voorschot door de werkgever, die een exemplaar van dit document voegt bij zijn terugvordering, gericht aan het fonds voor bestaanszekerheid

HOOFDSTUK IV. — PROCEDURE

Art.11.

Alle geschillen waartoe de toepassing van deze collectieve arbeidsovereenkomst aanleiding kan geven, kunnen onderzocht worden in het raam van de normale verzoeningsprocedure.

HOOFDSTUK V. - SLOTBEPALINGEN

Art. 12. De in deze collectieve arbeidsovereenkomst niet voorziene gevallen worden onderzocht door het paritair subcomité voor de terugwinning van lompen.

Art.13.

Deze collectieve arbeidsovereenkomst vervangt de collectieve arbeidsovereenkomst 12 maart 1976, inzake

re PT

PSC 142.02 — Terugwinning van lompen Vakbondsvorming Bekrachtigd op 10.03.2020

syndicale vorming, geregistreerd onder het nummer 3869/C0/142.02 en algemeen verbindend verklaard bij koninklijk besluit van 15 september 1976 (BS 29 oktober 1976), zoals gewijzigd door de collectieve arbeidsovereenkomst van 13 mei 1997, geregistreerd onder het nummer 46434/C0/142.02 en algemeen verbindend verklaard bij koninklijk besluit van 10 augustus 1998 (BS 13 oktober 1998).

Deze collectieve arbeidsovereenkomst treedt in werking op 10 maart 2020 en wordt gesloten voor onbepaalde duur.

Zij kan door elk van de contracterende partijen worden opgezegd, mits een opzegging van drie maanden betekend met een ter post aangetekende brief aan de voorzitter van het Paritair Subcomité voor de terugwinning van lompen en aan de in dat paritair subcomité vertegenwoordigde organisaties.

TA ART TNT

PSC 142.02 — Terugwinning van lompen Vakbondsvorming Bekrachtigd op 10.03.2020
