Neerlegging-Dépôt: 26/11/2019 Regist.-Enregistr.: 17/12/2019 N°: 156003/CO/302

Collectieve arbeidsovereenkomst van 30 oktober 2019, gesloten in het Paritair Comité voor het hotelbedrijf betreffende het stelsel van werkloosheid met bedrijfstoeslag in uitvoering van de collectieve arbeidsovereenkomsten nr. 138, 139 en 140 gesloten in de N.A.R.

SWT, 59 jaar, 20 jaar nachtarbeid, 2021-2022

Art. 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Comité voor het hotelbedriif.

Voor de toepassing van deze collectieve arbeidsovereenkomst wordt onder “werknemers” verstaan de mannelijke en vrouwelijke werknemers.

Art. 2. Deze collectieve arbeidsovereenkomst is gesloten :

- in uitvoering van artikel 2, $ 1 tot 8 2 van Collectieve arbeidsovereenkomst nr. 138 van 23 april 2019 tot vaststelling, voor de periode van 1 januari tot 30 juni 2021, van de voorwaarden voor de toekenning van een bedrijfstoeslag in het kader van het stelsel van werkloosheid met bedrijfstoeslag voor sommige oudere werknemers die worden ontslagen en die 20 jaar hebben gewerkt in een regeling van nachtarbeid, die hebben gewerkt in een zwaar beroep of die hebben gewerkt in het bouwbedrijf en arbeidsongeschikt zijn en van Collectieve arbeidsovereenkomst nr. 139 van 23 april 2019 tot vaststelling op interprofessioneel niveau, voor 2021-2022, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers die worden ontslagen en die 20 jaar hebben gewerkt in een regeling van nachtarbeid, die hebben gewerkt in een zwaar beroep of die hebben gewerkt in het bouwbedrijf en arbeidsongeschikt zijn

-__in uitvoering van Collectieve arbeidsovereenkomst nr. 140 van 23 april 2019 tot vaststelling op interprofessioneel niveau, voor 2021 en 2022, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers in een zwaar beroep die worden ontslagen

Art. 3. De aanvullende vergoeding, ingesteld in het raam van de collectieve arbeidsovereenkomst nr. 17 van 19 december 1974, wordt toegekend aan de werknemers die worden ontslagen om een andere reden dan om dringende reden en die voldoen aan de hier verder vermelde voorwaarden.

Art. 4. De leeftijdsvoorwaarde van de collectieve arbeidsovereenkomst nr. 17 van 19 december 1974, gewijzigd door C.A.O. nr. 17tricies sexies van 27 april 2015, wordt verlaagd tot 59 jaar voor de werknemers die ontslagen worden in de periode van 1 januari 2021 tot 30 juni 2021 in toepassing van C.A.O. nr. 139 van de N.A.R. en voor zover de betrokkene voldoet aan de voorwaarden voorzien door C.A.O. nr. 138 van de N.A.R., meer bepaald zoals voorzien in artikel 7, met name een beroepsloopbaan van minstens 33 jaar, waarvan :

-_minimaal 20 jaar in een arbeidsregeling zoals bedoeld in artikel 1 van de collectieve arbeidsovereenkomst nr. 46 van 23 maart 1990 op het ogenblik van de beëindiging van de arbeidsovereenkomst;

- hetzij gedurende minstens 5 jaar in de loop van de laatste 10 kalenderjaren voor het einde van de arbeidsovereenkomst, hetzij gedurende minstens 7 jaar in de loop van de laatste 15 kalenderjaren voor het einde van de arbeidsovereenkomst, in een zwaar beroep zoals bepaald in artikel 7 van C.A.O. nr. 138. Deze periodes zijn gerekend van datum tot datum.

De vermelde leeftijdsvoorwaarde van 59 jaar moet vervuld zijn uiterlijk op 30 juni 2021 en bovendien op het ogenblik van het einde van de arbeidsovereenkomst.

Art. 5. De leeftijdsvoorwaarde van de collectieve arbeidsovereenkomst nr. 17 van 19 december 1974, gewijzigd door CAO nr. 17tricies sexies van 27 april 2015 wordt verlaagd tot 59 jaar voor de werknemers die ontslagen worden in de periode van 1 januari 2021 tot 30 juni 2021 : voor zover de betrokkene voldoet aan de voorwaarden voorzien door C.A.O. nr. 140 van de N.A.R., welke is gesloten om uitvoering te geven aan art. 3 $ 3, zevende en achtste lid van het K.B. van 3 mei 2007 tot regeling van het stelsel van werkloosheid met bedrijfstoeslag, met name een beroepsloopbaan van minstens 35 jaar, waarvan gedurende minstens 5 jaar in de loop van de laatste 10 kalenderjaren voor het einde van de arbeidsovereenkomst, hetzij gedurende minstens 7 jaar in de loop van de laatste 15 kalenderjaren voor het einde van de arbeidsovereenkomst, in een zwaar beroep zoals bepaald in artikel 3 8 3 van het K.B. van 3 mei 2007 tot regeling van het stelsel van werkloosheid met bedrijfstoeslag. Deze periodes zijn gerekend zijn van datum tot datum.

De vermelde leeftijdsvoorwaarde van 59 jaar moet vervuld zijn uiterlijk op 30 juni 2021 en bovendien op het ogenblik van het einde van de arbeidsovereenkomst.

Art. 6. Aan de werknemers die voldoen aan de voorwaarden in het K.B. van 3 mei 2007, zal de aanvullende vergoeding betaald worden door het “Waarborg en Sociaal Fonds voor de hotel-, restaurant-, café- en aanverwante bedrijven”.

Art. 7. Voor al wat niet uitdrukkelijk is bepaald in deze collectieve arbeidsovereenkomst, zijn de bepalingen van de collectieve arbeidsovereenkomst nr. 17 van 19 december 1974 van de N.A.R. van toepassing, waaronder artikel 4bis dat voorziet in het behoud van de aanvullende vergoeding ten gunste van de werknemer in het stelsel van werkloosheid met bedrijfstoeslag die het werk als loontrekkende of als zelfstandige in hoofdberoep hervat.

Art. 8. Deze collectieve arbeidsovereenkomst wordt gesloten voor bepaalde duur. Zij treedt in werking op 1 januari 2021 en houdt op van kracht te zijn op 31 december 2022.
