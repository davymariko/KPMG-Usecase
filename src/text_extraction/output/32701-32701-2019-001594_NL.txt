Neerlegging-Dépôt: 20/02/2019 | Regist.-Enregistr.: 13/03/2019 N°: 150937/CO/327.01

Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven

Collectieve arbeidsovereenkomst van 22 januari 2019 inzake vrijstelling

van arbeidsprestaties met behoud van loon voor werknemers in de beschutte werkplaatsen

HOOFDSTUK I: TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers en de werknemers van de beschutte werkplaatsen die ressorteren onder het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven

Onder “werknemers” wordt verstaan het mannelijk en vrouwelijk arbeiders- en bediendepersoneel.

Deze collectieve arbeidsovereenkomst wordt afgesloten in toepassing van het Vlaams Intersectoraal Akkoord voor de social profitsector van 8 juni 2018, van 2 december 2011 en van 6 juni 2005.

HOOFDSTUK II: VRIJSTELLING VAN ARBEIDSPRESTATIES VOOR WERKNEMERS VANAF 35 JAAR

Artikel 2 De voltijdse werknemers in de leeftijdscategorie van 35 tot en met 44 jaar hebben recht op 5 dagen “vrijstelling van arbeidsprestaties”, met behoud van het normale loon. Deze dagen worden toegekend vanaf het jaar waarin zij de leeftijd van 35 jaar bereiken. De werknemer die in het lopende jaar de leeftijd van 35 jaar bereikt of in dienst treedt, zal deze dagen “vrijstelling van arbeidsprestaties” pro rata toegekend krijgen.

De maand waarin de rechthebbende werknemer 35 jaar wordt, zal in de pro rata berekening meetellen als volledige maand.

Artikel 3 Vanaf het jaar waarin zij de leeftijd van 45 jaar bereiken, hebben de voltijdse werknemers recht op 7 dagen “vrijstelling van arbeidsprestaties”, met behoud van het normale loon. De werknemer die in dienst treedt, zal deze dagen “vrijstelling van arbeidsprestaties” pro rata toegekend krijgen.

Artikel 4 Bij het bereiken van de leeftijd van 55 jaar wordt er 2 dagen “vrijstelling van arbeidsprestaties”, met behoud van het normale loon, toegevoegd, bovenop de dagen vermeld in artikel 3, De werkgevers bekomen bij het sectoraal Fonds voor bestaanszekerheid de financiering van 1 dag op basis van de gemiddelde sectorale loonkost voor doelgroepwerknemers en omkadering.

Artikel 5 Bij het bereiken van de leeftijd van 58 jaar wordt er 1 dag “vrijstelling van arbeidsprestaties”, met behoud van het normale loon, toegevoegd, bovenop de dagen vermeld in artikel 4, De werkgevers bekomen bij het sectoraal Fonds voor bestaanszekerheid de financiering van deze dag op basis van de gemiddelde sectorale loonkost voor doelgroepwerknemers en omkadering.

Pagina 1 van 2

Artikel 6 Deeltijdse werknemers hebben recht op een evenredig aandeel “vrijstelling van arbeidsprestaties” volgens hun effectieve arbeidsduur.

Artikel 7 81

De dagen “vrijstelling arbeidsprestaties werknemers” moeten gespreid worden opgenomen met een maximum van 2 dagen per kwartaal en vanaf 55 jaar 3 dagen per kwartaal. Om arbeidsorganisatorische redenen moet de opname van deze “vrijstelling arbeidsprestaties werknemers” steeds in onderling akkoord tussen werkgever en werknemer gebeuren.

82

Enkel de aangevraagde en goedgekeurde opname van deze dagen “vrijstelling van arbeidsprestaties werknemers” van het lopende kwartaal, die om redenen onafhankelijk van de wil van een der partijen, niet konden worden opgenomen, zijn overdraagbaar naar het volgende kwartaal. Ten uitzonderlijke titel kan het aantal op te nemen dagen in dat geval 4 bedragen.

Artikel 8 Bij de uitdiensttreding bezorgt de werkgever een verklaring van het aantal opgenomen dagen “vrijstelling arbeidsprestaties” van het lopende jaar aan de werknemer,

Indien de werknemer in een andere beschutte werkplaats in dienst treedt, zal het resterende aantal dagen, vermeld op de voornoemde verklaring, bij deze werkgever kunnen worden opgenomen.

HOOFSTUK III: INWERKINGTREDING

Artikel 9 Deze collectieve arbeidsovereenkomst vervangt de collectieve arbeidsovereenkomst van 14 februari 2012 inzake vrijstelling van arbeidsprestaties met behoud van loon voor werkgevers in beschutte werkplaatsen, registratienummer 108976/CO/327.01, en treedt in werking op 1 januari 2019 op voorwaarde dat de overheid de voorziene budgettaire middelen om uitvoering te geven aan deze collectieve arbeidsovereenkomst ter beschikking stelt.

Zij is gesloten voor onbepaalde duur en kan worden opgezegd door elk van de partijen met betekening van een opzeggingstermijn van 6 maanden bij een ter post aangetekende brief gericht aan de voorzitter van het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.

Pagina 2 van 2
