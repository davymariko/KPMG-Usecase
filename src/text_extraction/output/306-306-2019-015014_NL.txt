Neerlegging-Dépôt: 05/12/2019 Regist.-Enregistr.: 16/01/2020 N°: 156426/C0/306

PARITAIR COMITÉ VOOR HET VERZEKERINGSWEZEN (PC 306)

Collectieve arbeidsovereenkomst van 2 december 2019 betreffende de landingsbanen (tijdskrediet eindeloopbaan) voor werknemers met een lange loopbaan

Toepassingsgebied

Artikel 1 Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Comité voor het verzekeringswezen.

Toepassing van cao nr. 137 Artikel 2 Met toepassing van de collectieve arbeidsovereenkomst nr. 137 van 23 april 2019 wordt de leeftijd om toegang te krijgen tot het recht op uitkeringen in het kader van de landingsbanen (het tijdskrediet eindeloopbaan) gebracht: - OP 55 jaar bij een arbeidsduurvermindering met 1/5 en - OP 57 jaar bij een arbeidsduurvermindering met 1/2.

Deze bepalingen zijn van toepassing mits inachtneming van de voorwaarden bepaald in de interprofessionele overeenkomst nr. 103ter betreffende het tijdskrediet en bovenvermelde overeenkomst nr. 137 (35 jaar beroepsverleden als loontrekkende).

Geldigheidsduur

Artikel 3 Deze collectieve arbeidsovereenkomst treedt in werking op 1 januari 2019 en treedt buiten werking op 31 december 2020.
