PC 116

Bijdrage Fonds voor vorming en

vormingsinspanhingen

CAO van 17/09/2019 gesloten in het Paritair Comité voor de scheikundige nijverheid tot vaststelling van het bedrage van de bijdrage voor het “Fonds voor vorming in de scheikundige nijverheid”

ARTIKEL 1 — Toepassingsgebied

Deze CAO is van toepassing op de werkgevers en op de arbeiders, hierna “de werknemer(s)” genoemd, van de ondernemingen welke ressorteren onder het Paritair Comité voor de scheikundige nijverheid.

Met “werknemers” wordt verstaan: de mannelijke en vrouwelijke werknemers ARTIKEL 2 - Bijdrage

Het bedrag van de bijdrage op basis van artikel 3 van de caovan 22 maart 1989, gesloten in het Paritair Comité voor de scheikundige nijverheid houdende de oprichting van het Fonds voor vorming in de scheikundige nijverheid (KB 10.01.1990; BS 02.02.1990) wordt, overeenkomstig Titel XIII, hoofdstuk VIII, afdelingen 1 en 2 van de wet van 27 december 2006 houdende diverse bepalingen, (BS 28.12.2006), vastgesteld op 0,20% op de brutolonen van de werknemers voor de periode van 1 januari 2019 tot en met 31 december 2020.

Deze bijdrage zal als volgt door de Rijksdienst voor Sociale Zekerheid worden geïnd: - voor het eerste tot en met het vierde kwartaal 2019: nihil; - voor het eerste tot en met het vierde kwartaal 2020: 0,40% per kwartaal.

De bedrijven die gelijkaardige initiatieven hebben genomen met het oog op de bevordering van de tewerkstelling van de risicogroepen overeenkomstig Titel XII, hoofdstuk VIIl, afdelingen 1 en 2 van de wet van 27 december 2006 houdende diverse bepalingen (BS 28.12.2006), en deze hebben bekrachtigd in een CAO, die uiterlijk

PC 116

PC 116

op 1 oktober 2019 voor het jaar 2019 en uiterlijk op 1 oktober 2020 voor het jaar 2020 wordt neergelegd op de griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg zijn van deze bijdrage vrijgesteld.

ARTIKEL 3 - Vormingsinspanningen

Van de hierboven vermelde totaal gestorte middelen zal een deel van de middelen gedurende de periode van deze cao in het bijzonder worden aangewend om volgende 2 projecten vorm te geven en verder uit te werken:

1. Een betere integratie in de sector van personen met een handicap

2. Internationale solidariteit

Het beheerscomité van het Fonds voor vorming zal de nodige inspanningen en middelen bepalen conform de bepalingen van artikel 1 en 2 van het koninklijk besluit van 19 februari 2013 (BS 08.04.2013).

In toepassing van artikel 2 van voormeld koninklijk besluit van 19 februari 2013 en in toepassing van het koninklijk besluit van 26 november 2013, wordt ten minste 0,05% van de loonmassa besteed aan initiatieven ten voordele van personen die nog geen 26 jaar oud zijn en tot de risicogroepen behoren.

Gedurende de duur van deze collectieve arbeidsovereenkomst zal eveneens binnen het beheerscomité van het Fonds voor vorming een sectoraal aanbod voor outplacement worden geformuleerd.

ARTIKEL 4 — Heffing en inning

De heffing en de inning van de bijdragen vastgesteld op basis van artikel 2 van deze CAO worden verzekerd door de Rijksdienst voor Sociale Zekerheid in toepassing van artikel 7 van de wet van 7 januari 1958 betreffende de fondsen voor bestaanszekerheid.

PC 116

PC 116

ARTIKEL 5 - Duur Deze CAO is gesloten voor een bepaalde duur. Zij treedt in werking op 1 januari 2019 en eindigt op 31 december 2020.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.

PC 116
