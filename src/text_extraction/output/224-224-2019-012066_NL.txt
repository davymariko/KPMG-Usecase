Paritair Comité voor de bedienden van de nonferro metalen

Collectieve arbeidsovereenkomst van 3 september 2019

Arbeidsorganisatie

Artikel 1. Deze collectieve arbeidsovereenkomst is van toepassing op de ondernemingen die afhangen van het Paritair Comité voor de bedienden van de non-ferro metalen en op de bedienden die zij tewerkstellen.

Onder "bedienden" wordt verstaan: de bedienden bedoeld in de collectieve arbeidsovereenkomst van 17 december 2001 houdende de functieclassificatie voor bedienden.

Art. 2. Quotum overuren waarvoor de werknemer kan afzien van inhaalrust.

Op voorwaarde dat er terzake een collectieve arbeidsovereenkomst wordt gesloten op ondernemingsniveau hebben de bedienden binnen het wettelijk kader de mogelijkheid te opteren voor uitbetaling tot 130 overuren die gepresteerd zijn in het kader van buitengewone vermeerdering van werk (art. 25 van de arbeidswet van 16 maart 1971) of van werkzaamheden ingevolge een onvoorziene noodzakelijkheid (art. 26 8 1,3° van dezelfde wet).

Ondernemingen zonder syndicale afvaardiging kunnen deze keuzemogelijkheid invoeren door ze op te nemen in hun arbeidsreglement volgens de procedure bepaald in de wet van 8 april 1965 tot instelling van de arbeidsreglementen. Na de wijziging van het arbeidsreglement dienen deze ondernemingen het Paritair Comité hiervan te informeren.

Art. 3. Deze collectieve arbeidsovereenkomst heeft uitwerking met ingang van 1 januari 2019 en treedt buiten werking op 30 juni 2021.

Zij vervangt de collectieve arbeidsovereenkomst van 3 juli 2017 (140.752/CO/224), gesloten in het Paritair Comité voor de bedienden van de nonferro metalen.
