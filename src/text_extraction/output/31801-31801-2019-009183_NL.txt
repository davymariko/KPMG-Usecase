Collectieve arbeidsovereenkomst van 27 mei 2019 betreffende de toekenning van een eenmalige premie betreffende het jaar 2018 met toepassing van het akkoord voor de Brusselse non-profitsector.

Paritair subcomité voor de diensten voor gezins- en bejaardenhulp van de Franse Gemeenschap,

het Waalse Gewest en de Duitstalige Gemeenschap (318.01

HOOFDSTUK |. — Toepassingsgebied Artikel 1. Deze collectieve arbeidsovereenkomst is van toepassing op de werkgevers en de werknemers van de diensten voor gezins- en bejaardenhulp die gesubsidieerd worden door de Franse Gemeenschapscommissie en de Gemeenschappelijke Gemeenschapscommissie van het Brussels Hoofdstedelijk Gewest en die onder PSC 318.01 vallen.

Artikel 2 De werknemers van de sectoren waarop de maatregelen van toepassing zullen zijn, zijn diegenen die behoren tot de gesubsidieerde kaders van de erkende organisaties alsook hun werknemers “buiten kader" die worden ingezet voor taken in verband met de erkenning;

Onder «werknemers» wordt verstaan: het mannelijk en vrouwelijk werklieden- en bediendepersoneel.

HOOFDSTUK Il. — Algemene bepalingen Artikel 3. Met toepassing van punt D.1 Overgangsbepalingen van het Protocolakkoord 2018-2019 van 18/07/2018 voor

de non-profit sectoren van de Franse Gemeenschapscommissie en van de Gemeenschappelijke

Gemeenschapscommissie, rekening houdend met de termijnen en om zeker te kunnen zijn van de mobilisatie

in vastleggingen en vereffeningen van het bedrag van 9.000.000 euro waarin op de begroting 2018 voorzien

is, werd beslist dit bedrag te vereffenen in de vorm van een eenmalige premie die effectief aan alle

werknemers opgenomen in de ramingen van bijlage 1 toegekend wordt op grond van de volgende

voorwaarden:

- De premie wordt voor 100% gefinancierd voor alle werknemers (met inbegrip van de beschutte werkplaatsen);

- Het bedrag wordt berekend met inachtneming van de werkgeversbijdragen voor de sociale zekerheid - om alle lasten ten koste van de werkgevers te vermijden;

- De operatoren gaan vooraf de bedragen na die hen worden toegekend;

- De premie moet worden uitgekeerd voor eind 2018.”

HOOFDSTUK IL. — Bedragen en toepassingsmodaliteiten Artikel 4, Het bedrag van de eenmalige premie wordt forfaitair vastgesteld voor elke werknemer die in 2018 een minimumprestatie van 11 weken heeft uitgevoerd, gelijkstellingen inbegrepen: de ziekteverloven (maximaal een jaar), de ouderschapsverloven, het moederschapsverlof en het vaderschapsverlof, de jaarlijkse vakantie, in de referentieperiode van 9 maanden (van 1 januari 2018 tot 30 september 2018).

Het bedrag van de eenmalige premie is vastgesteld op 500 EUR voor de werknemers die tijdens die referteperiode voltijds tewerkgesteld waren en voor 100% aangesteld voor opdrachten die behoren tot de sectoren vermeld in artikel 1. Voor de deeltijdse werknemers wordt het bedrag van de premie berekend naar rato van de contractueel bepaalde wekelijkse arbeidstijd.

Voor de werknemers die eveneens opdrachten uitoefenen die tot een ander kader behoren, wordt het bedrag van de premie berekend naar rato van het toewijzingspercentage ervan voor de opdrachten die behoren tot de sectoren vermeld in artikel 1.

De werkgevers maken een lijst op van de activiteiten buiten kader alsook van het aantal werknemers die hierbij betrokken zijn en brengen de lokale overlegorganen hiervan op de hoogte.

Artikel 5. Zonder afbreuk te doen aan artikel 6 van deze overeenkomst, wordt het bedrag van de eenmalige premie bedoeld in artikel 4 tegelijkertijd met het loon betreffende de maand juni 2019 betaald aan de werknemers

Artikel 6 De partijen komen overeen dat de voordelen verkregen in deze collectieve arbeidsovereenkomst slechts effectief zullen worden toegekend aan de werknemers voor zover de Regering de bepaling volledig uitvoert waarin voorzien is in D. 1. van het protocolakkoord 2018-2019 gesloten op datum van 18 juli 2018 en dat de operatoren door haar gemandateerd (cf. brief COCOF van 28 november 2018 en brief GGC van 24 december 2018) om de gegevens te verzamelen van de werkgevers en van de werknemers, om het bedrag te berekenen en te storten van de subsidie die bestemd is om het bedrag te dekken van de premie rekening houdend met de werkgeversbijdragen voor de sociale zekerheid, hun opdrachten volledig uitvoeren.

Artikel 7 Deze eenmalige premie vervangt niet geheel of gedeeltelijk de premies die reeds bij collectieve arbeidsovereenkomst, bedrijfsakkoord of-overeenkomst aan de werknemers zijn toegekend.

HOOFDSTUK IV, — Slotbepalingen Artikel 8. Deze collectieve arbeidsovereenkomst treedt in werking op 27 mei 2018.

Zij wordt gesloten voor bepaalde tijd en loopt ten einde op 30 september 2019.
