Paritair comité voor de Orthopedische Technologieën — PC 340

Collectieve arbeidsovereenkomst van 5 februari 2020 tot vervanging van de collectieve arbeidsovereenkomst van 2 oktober 2017 tot invoering van eco-cheques

Hoofdstuk | - Toepassingsgebied

Artikel 1. Deze collectieve arbeidsovereenkomst gaat in op 1 juli 2019 en is van toepassing op de werkgevers en de werknemers tewerkgesteld in de ondernemingen die onder de bevoegdheid vallen van het Paritair comité voor de Orthopedische Technologieën.

Onder "Werknemers" wordt verstaan mannelijke en vrouwelijke, arbeiders en bedienden.

Hoofdstuk Il - Maatregelen tot toekenning van eco-cheques

Artikel 2. Vanaf 1 juli 2019 zullen de werkgevers aan de werknemers een ecocheque geven ter waarde van 250 EUR per jaar.

Artikel 3. De toekenning zal gebeuren volgens onderstaande modaliteiten.

- De toekenning van de eco-cheques gebeurt conform de bepalingen van de NAR-CAO nr. 98 en 98 bis, en meer bepaald de bepalingen van artikel 6, 8 1.

De toekenning vindt telkens plaats in de maand juni van het jaar X die volgt op de referteperiode die loopt van 1 juni van het jaar X-1 tot 31 mei van het jaar X-De hoogste nominale waarde per eco-cheque bedraagt 10 EUR.

De eco-cheque wordt op naam van de werknemer afgeleverd. Deze voorwaarde wordt geacht vervuld te zijn als de toekenning ervan en de daarop betrekking hebbende gegevens voorkomen op de individuele rekening van de werknemer overeenkomstig de reglementering

betreffende het bijhouden van sociale documenten.

Op de eco-cheque wordt bovendien duidelijk vermeld dat zijn geldigheid tot 24 maanden beperkt is en slechts mag worden aangewend voor de aankoop van producten en diensten met een ecologisch karakter, zoals opgenomen in de lijsten van de NAR.

In de referteperiode wordt rekening gehouden met alle effectief gepresteerde dagen en alle dagen die gelijkgesteld zijn op basis van de collectieve arbeidsovereenkomsten nr. 98 en nr. 98 bis betreffende de eco-cheques.

Voor de werknemers die deeltijds tewerkgesteld zijn, wordt het bedrag van 250 EUR aangepast in functie van de tewerkstellingsbreuk.

Voor de toekenning van de eco-cheques kan er geopteerd worden am deze elektronisch uit te keren.

Hoofdstuk III - Slotbepaling

Artikel À, Deze collectieve arbeidsovereenkomst treedt in werking op 1 juli 2019 en is gesloten voor een onbepaalde tijd. Zij vervangt de collectieve arbeidsovereenkomst van 2 oktober 2017 (142327/CO/340)tot vervanging van de collectieve arbeidsovereenkomst van 27 juni 2016 (134365/CO/340) tot invoering van eco-cheques.

Zij kan door elk van de partijen geheel of gedeeltelijk worden opgezegd mits een opzegging van zes maanden, betekend per aangetekende brief aan de Voorzitter van het Paritair Comité voor de Orthopedische Technologieën.
