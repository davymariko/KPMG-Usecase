Paritair subcomité voor de haven van Antwerpen, “Nationaal Paritair Comité der Haven van Antwerpen” genaamd

Collectieve arbeidsovereenkomst van 15 juni 2020 houdende wijziging van de collectieve arbeidsovereenkomst betreffende de loon- en arbeidsvoorwaarden van de havenarbeiders van het algemeen contingent van 6 december 2004, “Codex algemeen contingent” genaamd.

Art. 1. Deze collectieve arbeidsovereenkomst is van toepassing op de werkgevers die ressorteren onder de bevoegdheid van het paritair subcomité voor de haven van Antwerpen, “Nationaal Paritair Comité der Haven van Antwerpen” genaamd en op de havenarbeiders van het algemeen contingent die zij tewerkstellen.

Art. 2. Deze collectieve arbeidsovereenkomst wijzigt de collectieve arbeidsovereenkomst van 6 december 2004 met registratienummer 73552/C0/3010100 betreffende de loon- en arbeidsvoorwaarden van de havenarbeiders van het algemeen contingent, “Codex algemeen contingent” genaamd.

Art. 3. In artikel 360 wordt na de tweede alinea een nieuwe alinea toegevoegd die luidt als volgt: “In afwijking van de vorige twee alinea's kunnen de leden van het kaderpersoneel in het kader van de Covid-19-crisis tijdelijk werkloos gesteld worden wegens overmacht. In dat geval betaalt de werkgever een dagelijkse vergoeding gelijk aan het verschil tussen de totale bestaanszekerheidsvergoeding (werkloosheidsvergoeding en aanwezigheidsvergoeding samen) zoals bepaald voor de havenarbeiders algemeen werk en het bedrag van de werkloosheidsvergoeding die zij ontvangen ingeval van tijdelijke werkloosheid”.

Art. 4. Deze collectieve arbeidsovereenkomst heeft uitwerking met ingang van 13 maart 2020 en is gesloten voor onbepaalde duur.

Elk van de contracterende partijen kan ze opzeggen mits een opzeggingstermijn van 3 maanden welke bij een ter post aangetekende brief wordt betekend aan de Voorzitter van het paritair subcomité voor de Haven van Antwerpen, “Nationaal Paritair Comité der Haven van Antwerpen” genaamd.

Neerlegging-Dépôt: 16/06/2020 Regist.-Enregistr.: 28/07/2020 N°: 159637/CO/301.01

Art. 5. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering
