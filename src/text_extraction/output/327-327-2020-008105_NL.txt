PARITAIR COMITE VOOR DE BESCHUTTE WERKPLAATSEN, DE SOCIALE WERKPLAATSEN EN DE 'MAATWERKBEDRIJVEN' (PC 327.00)

Collectieve arbeidsovereenkomst van 4 juni 2020 betreffende het tijdskrediet, loopbaanvermindering en landingsbanen, ter uitvoering van de collectieve arbeidsovereenkomst nr. 103 in de ondernemingen voor initiatieven voor werkgelegenheidsontwikkeling in de sector van de buurtdiensten met een maatschappelijk doel, erkend door het Waals Gewest

Artikel 1 Deze collectieve arbeidsovereenkomst is van toepassing op de werkgevers van de Waalse ondernemingen voor initiatieven tot ontwikkeling van de werkgelegenheid in de sector van de buurtdiensten met een maatschappelijk doel die onder het Paritair Comité voor de beschutte werkplaatsen, de sociale werkplaatsen en de maatwerkbedrijven ressorteren, en op de werknemers die er tewerkgesteld zijn.

Onder “werknemers” verstaat men: de mannelijke en de vrouwelijke arbeiders en bedienden.

Kr gn pee gun en LEDs À

Artikel 2 Deze collectieve arbeidsovereenkomst wordt gesloten ter uitvoering van de artikelen 4, 84 en 6, 82 en art. 8 8 3 van de collectieve arbeidsovereenkomst nr. 103 gesloten op 27 juni 2012, gewijzigd door de cao 103ter van 20 december 2016 en de 103 quater van 29 januari 2018, in de Nationale Arbeidsraad, tot invoering van een stelsel van tijdskrediet, loopbaanvermindering en landingsbanen.

Artikel 3 Ter uitvoering van artikel 4, 84 van de collectieve overeenkomst nr. 103 van de Nationale Arbeidsraad, kunnen de werknemers van de “I.D.E.S,S." een voltijds tijdskrediet genieten of een halftijdse loopbaanvermindering voor deze motieven: zorgen voor zijn kind(eren) jonger dan 8 jaar, voor het verstrekken van palliatieve zorgen, voor bijstand of verstrekken van zorgen aan een gezins- of familielid dat ernstig ziek is en tenslotte, om een erkende opleiding te volgen.

De duur van het tijdskrediet voor deze motieven kan tot maximaal 36 maanden bedragen om een opleiding te volgen en tot maximaal 51 maanden voor de andere motieven. Overeenkomstig artikel 4 88 van de cao 103 mogen de periodes van tijdskrediet voor opleiding en zorgverlening niet langer zijn dan 51 maanden in totaal.

Artikel 4 Ter uitvoering van artikel 6, 82 van de collectieve overeenkomst nr. 103 van de Nationale Arbeidsraad, kunnen de sector en de "I.D.E.S.S.", bij collectieve arbeidsovereenkomst, een andere uitoefening bepalen van het recht op loopbaanvermindering met 1/5de, voor een periode van maximaal 12 maanden, dan de uitoefening ten belope van een dag of van twee halve dagen per week.

Bij gebreke van een vakbondsafvaardiging in de onderneming kan een andere uitoefening van het recht op loopbaanvermindering met 1/5de worden bepaald voor een periode van maximaal 12 maanden door middel van het arbeidsreglement en op voorwaarde dat hierover een schriftelijk wederzijds akkoord wordt gesloten tussen de werknemer en de werkgever. De sociale partners worden bovendien verzocht om, op het niveau van de onderneming, de manier te onderzoeken waarop het werkvolume aansluitend op deze vorm van tijdskrediet kan worden aangepast, alsook alle organisatiemodaliteiten ervan.

Artikel 5 Ter uitvoering van artikel 8, 83 van de collectieve arbeidsovereenkomst nr. 103, kunnen de werknemers van 50 jaar en ouder, zonder maximumduur, een loopbaanvermindering van 1/5de genieten ten belope van een dag per week of twee halve dagen als zij aan één van de volgende voorwaarden voldoen:

- Vroeger een zwaar beroep hebben uitgeoefend gedurende ten minste 5 jaar gedurende de 10 voorafgaande jaren of gedurende ten minste 7 jaar gedurende de 15 voorgaande jaren.

-_ Vroeger een beroepsloopbaan hebben uitgevoerd van ten minste 28 jaar.

Artikel 6 Deze collectieve arbeidsovereenkomst treedt in werking op 1 januari 2020 en wordt gesloten voor onbepaalde duur. Zij kan door elke partij opgezegd worden met een ter post aangetekend schrijven aan de voorzitter van het Paritair Comité 327.00 en met inachtneming van een opzeggingstermijn van 6 maanden.

Artikel 7 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de ondertekening door de voorzitter en de secretaris van de door de leden goedgekeurde notulen van de vergadering.
