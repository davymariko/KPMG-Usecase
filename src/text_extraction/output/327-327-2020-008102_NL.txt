Neerlegging-Dépôt: 15/06/2020 Regist.-Enregistr.: 17/07/2020 N°: 159532/CO/327

PARITAIR COMITE VOOR DE BESCHUTTE WERKPLAATSEN, DE SOCIALE WERKPLAATSEN EN DE 'MAATWERKBEDRIJVEN' (PC 327.00)

Collectieve arbeidsovereenkomst van 4 juni 2020 betreffende de toekenning van

bijkomende verlofdagen en anciënniteitsverlof in de ondernemingen voor initiatieven voor werkgelegenheidsontwikkeling in de sector van de buurtdiensten met een maatschappelijk doel, erkend door het Waals Gewest.

HOOFDSTUK | — Toepassingsgebied

Artikel 1. Deze collectieve arbeidsovereenkomst is van toepassing op de werkgevers van de Waalse ondernemingen voor initiatieven tot ontwikkeling van de werkgelegenheid in de sector van de buurtdiensten met een maatschappelijk doel die onder het Paritair Comité voor de beschutte werkplaatsen, de sociale werkplaatsen en de maatwerkbedrijven ressorteren, en op de werknemers die er tewerkgesteld zijn.

Onder “werknemers” verstaat men: de mannelijke en de vrouwelijke arbeiders en bedienden.

HOOFDSTUK |I - BIJKOMENDE VERLOFDAGEN - Toekenning en modaliteiten

Artikel 2. Vanaf 1 januari 2020 wordt aan alle werknemers die ouder zijn dan 45 jaar, een bijkomende verlofdag toegekend.

Deze bijkomende verlofdag wordt toegekend vanaf 1 januari die volgt op het jaar waarin de werknemer de leeftijd van 45 jaar bereikt.

Artikel 3. Vanaf 1 januari 2020 wordt aan alle werknemers die ouder zijn dan 55 jaar, een bijkomende verlofdag toegekend.

Deze bijkomende verlofdag wordt toegekend vanaf 1 januari die volgt op het jaar waarin de werknemer de leeftijd van 55 jaar bereikt.

Artikel 4. Om in aanmerking te komen voor de bijkomende verlofdagen bedoeld in de artikelen 2 en 3, moet de werknemer een jaar anciënniteit in de onderneming hebben.

Artikel 5. Elke werknemer heeft recht op een bijkomende verlofdag per 15 jaar anciënniteit die is verworven in de sector van de initiatieven tot ontwikkeling van de werkgelegenheid in de sector van de buurtdiensten met een maatschappelijk doel.

De bijkomende verlofdag is van kracht vanaf 1 januari van het jaar dat volgt op het verwerven van de 15 jaar anciënniteit.

Artikel 6. De bijkomende verlofdagen bedoeld in de artikelen 2, 3 en 5 worden toegekend in verhouding tot de arbeidsregeling van de werknemer in de onderneming.

Artikel 7. De bijkomende verlofdagen bedoeld in de artikelen 2, 3 en 5 worden toegekend los van diegene die reeds zijn toegekend op basis van conventionele bepalingen op het niveau van de sector of van de onderneming, contractuele bepalingen of zelfs de gewoonte. Voor de andere verlofdagen dan diegene die hieronder zijn vermeld, meer bepaald: - De dagen die zijn bepaald door deze overeenkomst - De compensatiedagen voor de organisatie van de wekelijkse arbeidstijd op een basis die hoger ligt dan het arbeidsstelsel van 38 u./week; - De anciënniteitsdagen toegekend op basis van een sectorale overeenkomst of van een ondernemingsakkoord -_ Twee extralegale dagen - De feestdagen - De jaarlijkse vakantiedagen Er kan in de onderneming een paritaire onderhandeling plaatshebben, waarvan de concrete resultaten worden omgezet in een ondernemings-cao om deze dagen om te zetten in de toekenning van een gelijkwaardig voordeel.

Artikel 8. Daar waar reeds bijkomende verlofdagen werden toegekend, zullen de sociale partners op ondernemingsvlak de nodige maatregelen nemen om na te gaan in welke mate de verlofdagen die van toepassing zijn in de onderneming, overeenkomen met deze collectieve overeenkomst.

Als de sociale partners overeenkomen om de verlofdagen die reeds van toepassing zijn en die beschouwd worden als verlofdagen die ten minste gelijkwaardig zijn aan deze overeenkomst, te behouden, dan zullen deze van toepassing zijn in plaats van de bepalingen van deze CAO en zullen ze worden bepaald in een ondernemings-cao.

Er kunnen ondernemings-cao’s met andere voorwaarden worden gesloten die gunstiger zijn dan diegene die zijn bepaald in deze CAO.

Artikel 9. Deze collectieve overeenkomst treedt in werking op 1 januari 2020 en wordt gesloten voor onbepaalde duur.

Zij kan door elke partij opgezegd worden met inachtneming van een opzeggingstermijn van 6 maanden via een ter post aangetekend schrijven aan de voorzitter van het PC 327.00.

Artikel 10. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de ondertekening door de voorzitter en de secretaris van de door de leden goedgekeurde notulen van de vergadering.
