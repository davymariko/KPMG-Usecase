Neerlegging-Dépôt: 23/12/2020 Regist.-Enregistr.: 27/01/2021 N°: 162913/C0/140

Paritair Comité voor het Vervoer en de Logistiek

Collectieve arbeidsovereenkomst van 17 december 2020

Toekenning van een eindejaarspremie aan het rijdend personeel van de VVM-exploitanten

Hoofdstuk 1. Toepassingsgebied

Art. 1. $ 1. Deze collectieve arbeidsovereenkomst is van toepassing op de werkgevers die ressorteren onder het Paritair Comité voor het Vervoer en de Logistiek en van wie de activiteit bestaat uit het verzekeren van geregeld vervoer in opdracht van de Vlaamse Vervoermaatschappij alsook op de leden van hun rijdend personeel die aan de uitvoering van dit vervoer zijn toegewezen.

& 2. Onder “geregeld vervoer” wordt verstaan het personenvervoer verricht voor rekening van de VVM en de OTW-TEC, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren.

$ 3. Met “rijdend personeel” worden zowel de

vrouwelijke als de mannelijke leden van het rijdend personeel bedoeld.

Hoofdstuk HL. Toekenning van een eindejaarspremie

Art.2. $ 1. Er wordt een eindejaarspremie toegekend aan het rijdend personeel van de VVM-exploitanten.

$ 2. Deze premie wordt als volgt berekend :

uurloon december 14 jaar anciënniteit x 37 x 52

12

Het aldus verkregen bedrag wordt vermeerderd met 123,95 EUR, zijnde het resultaat van de toepassing van het correctiemechanisme overeengekomen in het Paritair Subcomité voor het Stads- en Streekvervoer van het Vlaams Gewest.

Hoofdstuk HI Toekennings- en uitbetalingsmodaliteiten

Art. 3. Het referentiejaar is het jaar waarin de eindejaarspremie wordt toegekend.

Art. 4. 8 1, Deze premie wordt toegekend volgens de hierna vastgestelde modaliteiten :

- de personeelsleden die gedurende het volledige referentiejaar hebben gewerkt, ontvangen het totale bedrag van de premie;

- de personeelsleden die in de loop van het referentiejaar :

toegetreden zijn tot het SWT of met pensioen zijn gegaan ;

in dienst zijn getreden ; - ziek zijn geweest ;

- arbeidsongeschikt zijn geweest ten gevolge van een arbeidsongeval ;

- werden ontslagen om een andere dan een dringende reden

bekomen de premie berekend naar rata van de maanden arbeidsprestaties, met dien verstande dat een effectieve arbeidsprestatie van ten minste tien dagen telt voor een volledige maand.

$ 2. De wettelijke vakantiedagen worden gelijkgesteld met dagen arbeidsprestaties.

$ 3. De personeelsleden die in de loop van het referentiejaar hun opzegging hebben betekend en niet meer in dienst zijn op 31 december van het referentiejaar of werden ontslagen om dringende reden, verliezen het recht op de premie.

8 4. De leden van het rijdend personeel, die deeltijds werken, bekomen de premie naar rata van hun wekelijkse arbeidsduur.

Art. 5. De premie wordt betaald vóór 31 december van het referentiejaar.

Hoofdstuk IV. Voorschot

Art. 6. Het Sociaal Fonds Autobus-Autocar betaalt een voorschot aan de leden van het rijdend personeel die recht hebben op deze eindejaarspremie.

Art. 7. In 2020 bedraagt dit voorschot 75,83 EUR bruto.

Art. 8. Het bedrag van dit voorschot wordt ieder jaar geïndexeerd op basis van de volgende formule :

dienstenindex december referentiejaar — 1 dienstenindex december referentiejaar - 2

Art. 9, De werkgever betaalt het volgens artikel 4 berekende bedrag uit, verminderd met het voorschot zoals bepaald in dit hoofdstuk.

Hoofdstuk V. Geldigheidsduur

Art. 10. Deze collectieve arbeidsovereenkomst treedt in werking op 1 januari 2020 en is afgesloten voor onbepaalde duur.

Zij kan door elk van de contracterende partijen worden opgezegd. Deze opzegging moet minstens drie maanden op voorhand geschieden bij een aangetekende brief, gericht aan de voorzitter van het Paritair Comité voor het Vervoer en de Logistiek, die zonder verwijl de betrokken partijen in kennis zal stellen. De termijn van drie maanden begint te lopen vanaf de datum van verzending van bovengenoemde aangetekende brief.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden voor wat betreft de ondertekening van deze collectieve arbeidsovereenkomst de handtekeningen van de personen die deze aangaan namens de werkne

mersorganisaties enerzijds en namens de werkgeversorganisaties anderzijds vervangen door de door de voorzitter en de secretaris ondertekende en door de leden goedgekeurde notulen van de vergadering.
