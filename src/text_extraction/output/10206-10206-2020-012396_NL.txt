Neerlegging-Dépôt: 20/10/2020 Regist.-Enregistr.: 12/11/2020 N°: 161872/C0/102.06

Paritair Subcomité voor het bedrijf der grind- en zandgroeven welke in openlucht geëxploiteerd worden in de provincies Antwerpen, West-Vlaanderen, OostVlaanderen, Limburg en Vlaams Brabant

Collectieve arbeidsovereenkomst van 13 oktober 2020.

Wijziging van de collectieve arbeidsovereenkomst van 30 april 1987 tot oprichting van een fonds voor bestaanszekerheid en vaststelling van zijn statuten (overeenkomst geregistreerd op 11.09.1987 onder het nummer 18580/CO/102.06)

Artikel 1. Deze collectieve arbeidsovereenkomst is van toepassing op de werkgevers en op de werklieden en werksters, hierna werklieden genoemd, van de ondernemingen van de grint- en zandgroeven welke in openlucht geëxploiteerd worden in de provincies Antwerpen, West-Vlaanderen, Oost-Vlaanderen, Limburg en Vlaams-Brabant, de witzandexploitaties uitgezonderd.

Art.2. Deze collectieve arbeidsovereenkomst heeft tot doel de collectieve arbeidsovereenkomst van 30 april 1987 tot oprichting van een fonds voor bestaanszekerheid en vaststelling van zijn statuten (overeenkomst geregistreerd op 11.09.1987 onder het nummer 18580/CO/102.06) te wijzigen. Zij vervangt de wijzigende bepaling aangebracht bij de collectieve arbeidsovereenkomst van 5 november 2003 (registratienummer 68981/CO/102.06), algemeen verbindend verklaard bij koninklijk besluit van 12 mei 2003 en bekendgemaakt in het “Belgisch Staatsblad” van 6 juli 2004.

Art.&. Artikel 5 van de collectieve arbeidsovereenkomst van 30 april 1987 tot oprichting van een fonds voor bestaanszekerheid en vaststelling van zijn statuten, (overeenkomst geregistreerd op 11.09.1987 onder het nummer 18580/C0/102.06), algemeen verbindend verklaard bij koninklijk besluit van 11 december 1987, bekendgemaakt in het “Belgisch Staatsblad” van 29 december 1987 gewijzigd door de voormelde collectieve arbeidsovereenkomst van 5 november 2003, wordt vervangen door de volgende bepaling:

“Art.5. De maatschappelijke zetel van het fonds is gevestigd te 3600 Hasselt, Frans Massystraat 11.

Hij kan bij beslissing van het Paritair Subcomité voor het bedrijf der grind- en zandgroeven welke in openlucht geëxploiteerd worden in de provincies Antwerpen, West-Vlaanderen, Oost-Vlaanderen, Limburg en Vlaams-Brabant verplaatst worden.”

Art... Deze collectieve arbeidsovereenkomst treedt in werking op 13 oktober 2020 en heeft dezelfde geldigheidsduur en opzeggingsmodaliteiten als de collectieve arbeidsovereenkomst van 13 april 1987 die zij wijzigt.
