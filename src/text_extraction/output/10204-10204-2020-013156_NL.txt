Paritair Subcomité voor het bedrijf van de zandsteen- en kwartsietgroeven op het gehele grondgebied van het Rijk, uitgezonderd de kwartsietgroeven van de provincie WaalsBrabant

Collectieve arbeidsovereenkomst van 13 oktober 2020

Vormingsinspanningen

Artikel 1. Deze collectieve arbeidsovereenkomst is van toepassing op de werkgevers en werknemers die onder de bevoegdheid van het Paritair Subcomité voor het bedrijf van de zandsteen- en kwartsietgroeven op het gehele grondgebied van het Rijk, uitgezonderd de kwartsietgroeven van de provincie Waals-Brabant vallen.

Met "werknemers!" worden de werklieden en de werksters bedoeld.

Art. 2. In toepassing van artikelen 9 tot 21 van de wet van 5 maart 2017 betreffende werkbaar en wendbaar werk (Belgisch Staatsblad van

15 maart 2017), verbinden de werkgevers zich ertoe om in overleg met de reizende permanent het volgende model te implementeren in het kader van de Peeters-wet :

Garantie van 2 dagen vorming voor de periode van 2017 tot 2018.

Het traject om de 5 dagen training per jaar te bereiken wordt als volgt gerealiseerd:

- 2019-2020 : l extra vormingsdag (3 dagen vorming in totaal);

- 2021-2022 : 1 extra vormingsdag (4 dagen vorming in totaal);

- 2023-2024 : 1 extra vormingsdag (5 dagen vorming in totaal).

Deze inspanningen zullen meer bepaald het gevolg zijn van de opleidingsacties waarin werd voorzien in deze overeenkomst, namelijk :

- het industrieel leerlingwezen en/of het afwisselend leren en werken;

- de opleidingsinitiatieven van het fonds voor bestaanszekerheid, meer bepaald ten gunste van risicogroepen (conform artikel 3 van de collectieve arbeidsovereenkomst van 25 oktober 2017 betreffende de tewerkstelling van personen die tot de risicogroepen behoren);

- de opleidingen die worden georganiseerd door de ondernemingen van de sector.

Onder "beroepsopleiding" wordt elke opleiding verstaan die de kwalificatie van de arbeider verbetert en tegelijk inspeelt op de behoeften van één onderneming in het bijzonder of van ondernemingen van de sector, met inbegrip van de opleiding op het terrein.

De sociale partners zullen een discussie voeren betreffende de meest geschikte wijze om de vormingsinspanningen van de sector op te volgen rekening houdend met het wettelijke kader.

Art. 3. Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2020.
