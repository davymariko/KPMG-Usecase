Paritair Comité voor de uitzendarbeid en de erkende ondernemingen die buurtwerken of -diensten leveren

Collectieve arbeidsovereenkomst van 19 juni 2018

Pensioenpremie voor de uitzendkrachten in de sector van de voedingsnijverheid

Deze collectieve arbeidsovereenkomst wordt gesloten in uitvoering van de collectieve arbeidsovereenkomst van 19 december 2017 betreffende de pensioenpremie voor de uitzendkrachten en beoogt de uitzendkrachten ter beschikking gesteld van gebruikers die ressorteren onder het Paritair Comité voor de voedingsnijverheid (P.C. 118), hierna "gebruiker" genoemd.

Artikel 1. Deze collectieve arbeidsovereenkomst is van toepassing op :

a. de uitzendbureaus bedoeld bij artikel 7, 1° van de wet van 24 juli 1987 betreffende de tijdelijke arbeid, de uitzendarbeid en het ter beschikking stellen van werknemers ten behoeve van gebruikers;

b. de uitzendkrachten bedoeld bij artikel 7, 3° van genoemde wet van 24 juli 1987, die door deze uitzendbureaus ter beschikking worden gesteld.

Art. 2. In toepassing van artikel 2 van de collectieve arbeidsovereenkomst van 19 december 2017 betreffende de pensioenpremie voor de uitzendkrachten, verbinden de uitzendbureaus zich er toe een pensioenpremie te betalen aan de uitzendkrachten ter beschikking gesteld van een gebruiker.

Art. 3. De pensioenpremie waarvan sprake in artikel 2 is een percentage van het brutoloon (aan 100 pet.) dat overeenkomt met de bijdrage betaald door de gebruiker voor de financiering van een sectoraal systeem van aanvulling op het wettelijk pensioenstelsel, vermenigvuldigd met de coëfficiënt vermeld in de collectieve arbeidsovereenkomst van 19 december 2017 betreffende de pensioenpremie voor de uitzendkrachten.

De bijdrage betaald door de ondernemingen die ressorteren onder het Paritair Comité voor de voedingsnijverheid bedraagt 1,65 pct.

De bijdrage bedraagt 2,10 pct. voor de bedrijven die beslist hebben de verhoogde bijdrage toe te passen.

De pensioenpremie die door de uitzendbureaus wordt betaald is dus gelijk aan 1,09 pct. van het brutoloon (aan 100 pct), hetzij 1,65 x 0,6603. Voor de bedrijven die beslist hebben de verhoogde bijdrage van 2,10% toe te passen, is de pensioenpremie die door de uitzendbureaus wordt betaald gelijk aan 1,39 pct. van het brutoloon (aan 100 pet), hetzij 2,10 x 0,6603.

Art. 4. De uitzendbureaus verbinden er zich toe aan de uitzendkrachten die ter beschikking worden gesteld van een gebruiker de pensioenpremie vermeld in artikel 3 te betalen op de brutolonen verschuldigd vanaf 1 juli 2018.

Art. 5. Deze collectieve arbeidsovereenkomst treedt in werking op 1 juli 2018 en vervangt de collectieve arbeidsovereenkomst van 19 december 2017 betreffende de pensioenpremie (registratienummer 144409/CO/322).

Zij wordt gesloten voor een bepaalde duur en verstrijkt op 31 december 2019.

Zij kan, mits een opzeggingstermijn van drie maanden wordt in acht genomen, door elk van de partijen worden opgezegd met een aangetekend schrijven gericht aan de voorzitter van het Paritair Comité voor de uitzendarbeid en de erkende ondernemingen die buurtwerken of -diensten leveren.
