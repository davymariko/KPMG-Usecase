Collectieve arbeidsovereenkomst van 18 december 2019, gesloten in het Paritair Comité voor het hotelbedrijf in uitvoering van het sectorakkoord van 30 oktober 2019, tot wijziging van de collectieve arbeidsovereenkomst van 15 maart 2018, gesloten in het Paritair Comité voor het Hotelbedrijf, betreffende de financiële tegemoetkoming van de werkgevers in de prijs van het vervoer van werknemers.

Artikel 1. Deze collectieve arbeidsovereenkomst is van toepassing op de werkgevers en werknemers van de ondernemingen die ressorteren onder het Paritair Comité voor het hotelbedrijf.

Voor de toepassing van deze collectieve arbeidsovereenkomst wordt onder “werknemers” verstaan de mannelijke en vrouwelijke werknemers.

Art. 2. In de collectieve arbeidsovereenkomst van 15 maart 2018 gesloten in het Paritair Comité voor het Hotelbedrijf betreffende de financiële tegemoetkoming van de werkgevers in de prijs van het vervoer van werknemers, geregistreerd onder het nummer 146019/C0/302 en algemeen verbindend verklaard bij koninklijk besluit van 17 augustus 2018, wordt punt c) van artikel 2 vervangen als volgt:

“c) Vervoer per fiets: voor de verplaatsingen afgelegd per fiets tussen hun verblijfplaats en hun plaats van tewerkstelling, en omgekeerd, betaalt de werkgever een vergoeding van 0,24 EUR per afgelegde kilometer.”

Onder fiets wordt verstaan de fiets die bedoeld wordt in artikel 38, 81 van het Wetboek van de inkomstenbelastingen van 1992.

Art. 3. Deze collectieve arbeidsovereenkomst treedt in werking op 1 oktober 2019 en is gesloten voor een onbepaalde duur. Zij kan door elk van de partijen worden opgezegd mits een opzeggingstermijn van drie maanden met een ter post aangetekende brief, gericht aan de voorzitter van het Paritair Comité voor het Hotelbedrijf en de daarin vertegenwoordigde organisaties,
