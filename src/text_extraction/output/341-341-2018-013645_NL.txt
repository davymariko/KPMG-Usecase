Neerlegging-Dépôt: 20/12/2018 Regist.-Enregistr.: 22/01/2019 N°: 150220/C0/341

12 -12- 2018

PARITAIR COMITE VOOR DE BEMIDDELING IN BANK- EN BELGGGINGSDIENSTEN

Collectieve arbeidsovereenkomst betreffende de procedure tot regeling van sociale conflicten

ARTIKEL 1

Deze collectieve arbeidsovereenkomst is van toepassing op de werkgevers en de werknemers die onder de bevoegdheid van het Paritair Comité voor de bemiddeling in bank- en beleggingsdiensten behoren.

ARTIKEL 2 In geval van conflict in een onderneming of in de sector, trachten partijen tot een oplossing te komen via onderling overleg op het niveau waarop het conflict zich voordoet (onderneming of Paritair Comité). Als dat niet lukt, kan de meest gerede partij een aanvraag indienen tot bijeenroeping van het verzoeningsbureau van het Paritair Comité voor de bemiddeling in banken beleggingsdiensten.

ARTIKEL 3 De aanvraag voor de bijeenroeping van het verzoeningsbureau verduidelijkt de aard en het

voorwerp van het conflict, en dient per brief via de vakorganisaties of via de werkgeversorganisaties te worden gericht aan de Voorzitter van het Paritair Comité voor de bemiddeling in bank- en beleggingsdiensten met kopie aan alle betrokken partijen (betrokken onderneming, werkgeversorganisaties en vakorganisaties).

ARTIKEL 4

In normale omstandigheden roept de Voorzitter of de Vice-Voorzitter van het Paritair Comité voor de bemiddeling in bank- en beleggingsdiensten het verzoeningsbureau samen binnen de maand volgend op de aanvraag op datum en uur, door de Voorzitter te bepalen.

Indien echter hoogdringendheid wordt ingeroepen zal het verzoeningsbureau binnen de veertien kalenderdagen na aanvraag dienen samen te komen op datum en uur, bepaald door de Voorzitter van het Paritair Comité.

ARTIKEL 5

Het verzoeningsbureau bestaat uit drie leden (of hun plaatsvervangers) van werkgeverszijde, aangeduid door de werkgeversorganisaties en drie leden (of hun plaatsvervangers) van werknemerszijde (aan te duiden door BBTK-SETCa (1), LBC en CNE (1) en ACLVB (1)). In geen geval kan een vast of plaatsvervangend lid zetelen, dat rechtstreeks betrokken partij is in het

conflict. Het bureau vergadert geldig indien minimum twee leden van iedere zijde vertegenwoordigd

zijn. ARTIKEL 6

Het verzoeningsbureau hoort de bij het conflict betrokken partijen en beraadt zich aansluitend om tot een voorstel van aanbeveling te komen dewelke wordt overgemaakt aan de betrokken

partijen.

TENT RR TRR

ARTIKEL 7

Als de verzoeningsvergadering om redenen die te wijten zijn aan de betrokken werkgever niet kon plaats vinden op de door de Voorzitter vastgestelde datum, of als de verzoeningsvergadering geen oplossing oplevert, kan een stakingsaanzegging van minimum zeven kalenderdagen worden ingediend.

ARTIKEL 8

Een stakingsaanzegging wordt schriftelijk en per aangetekend schrijven door de permanente secretarissen van de vakorganisaties bezorgd aan de betrokken partij met afschrift aan de werkgeversorganisaties (als het gaat om een conflict in een onderneming), de Voorzitter van het Paritair Comité voor de bemiddeling in bank- en beleggingsdiensten en alle vakbondsorganisaties. De aanzeggingstermijn gaat in op de derde dag na verzending van de

aanzegging.

ARTIKEL 9

Deze collectieve arbeidsovereenkomst is van toepassing op de werkgevers en werknemers van de ondernemingen die onder het Paritair Comité voor de bemiddeling in bank- en beleggingsdiensten ressorteren.

Ze wordt gesloten voor onbepaalde duur en kan door een van de partijen worden opgezegd met inachtneming van een opzeggingstermijn van zes maanden.

Deze opzegging wordt bij een ter post aangetekende brief gericht aan de voorzitter van het Paritair Comité voor de bemiddeling in bank- en beleggingsdiensten.
