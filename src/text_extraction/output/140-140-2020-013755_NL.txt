Neerlegging-Dépôt: 01/12/2020 Regist.-Enregistr.: 17/12/2020 N°: 162420/C0/140

Paritair comité voor het wegvervoer en de Logistiek.

Collectieve arbeidsovereenkomst van 19 november 2020

Collectieve arbeidsovereenkomst betreffende de tussenkomst in de kosten voor het behalen van het rijbewijs C en/of CE en/of de basiskwalificatie voor beroepschauffeur C en de op deze opleiding volgende wettelijke examens van de werknemers die in dienst zijn of treden van ondernemingen behorend tot de ten lande voor rekening van derden en de subsector voor goederenbehandeling voor rekening van derden.

HOOFDSTUK |. — Toepassingsgebied

Artikel 1. Deze cao is van toepassing op de werkgevers en hun werknemers die vallen onder de bevoegdheid van het Paritair Subcomité 140.03 voor het wegvervoer en de logistiek voor rekening van derden.

82. Onder “werknemers”, wordt verstaan de arbeiders en arbeidsters, aangegeven in de RSZcategorie 083.

HOOFDSTUK Il. — Begrippen

Artikel 2. Voor de toepassing van deze overeenkomst wordt bedoeld onder :

SFTL” : het “Sociaal Fonds Transport en Logistiek” opgericht bij collectieve arbeidsovereenkomst van 19 juli 1973 tot oprichting van een fonds voor bestaanszekerheid, genaamd “Sociaal Fonds voor het vervoer van goederen met motorvoertuigen” en tot vaststelling van zijn statuten, algemeen bindend verklaard bij Koninklijk Besluit van 5 december 1973 (Belgisch Staatsblad van 15 januari 1974), gewijzigd door de collectieve arbeidsovereenkomst van 8 juli 1993, algemeen verbindend verklaard bij Koninklijk Besluit van 5 april 1994 (Belgisch Staatsblad van 16 juni 1994) en gewijzigd bij collectieve arbeidsovereenkomst van 15 mei 1997, houdende wijziging van de benaming van het “Sociaal Fonds voor het vervoer van goederen met voertuigen” in “Sociaal Fonds voor het Goederenvervoer en aanverwante activiteiten voor rekening van derden” en wijziging van zijn statuten, algemeen verbindend verklaard bij Koninklijk Besluit van 25 november 1999 (Belgisch Staatsblad van 28 december 1999),

gewijzigd door de collectieve arbeidsovereenkomst van 27 september 2004, algemeen verbindend verklaard bij Koninklijk Besluit van 10 augustus 2005 (BS 23 november 2005), gewijzigd door de collectieve arbeidsovereenkomst van 16 oktober 2007 betreffende de wijziging van de benaming van het ‘Sociaal Fonds voor het goederenvervoer en aanverwante activiteiten voor rekening van derden’ in ‘Sociaal Fonds Transport en Logistiek’ algemeen bindend verklaard bij Koninklijk Besluit van 18 mei 2008 (BS 10 juni 2008), alsook de CAO van 15/09/2011 (106705) betreffende de wijziging van de statuten van het fonds voor bestaanszekerheid «  Sociaal Fonds Transport en Logistiek » geregistreerd onder nummer 106705/CO/140.0409 en laatst gewijzigd bij CAO van 16/02/2012 betreffende wijziging van de statuten van het fonds voor bestaanszekerheid “Sociaal Fonds Transport en Logistiek”, geregistreerd onder nummer 109264/C0/140.0409.

HOOFDSTUXK III. - Tussenkomst in de kosten voor het behalen van het rijbewijs C en/of CE en/of de basiskwalificatie voor beroepschauffeur C

Art. 3. In het kader van deze CAO kunnen voor de werkgevers bedoeld in artikel 1 recht op tussenkomsten worden voorzien voor het behalen van het rijbewijs C en/of CE en/of de basiskwalificatie voor beroepschauffeur C en de op deze opleiding volgende wettelijke examens van hun werknemers bedoeld in artikel 1 die reeds in dienst waren als arbeider of in dienst traden als vrachtwagenchauffeur na het behalen van hun riĳbewijs en/of basiskwalificatie C.

De door de werkgever gedragen kost kan ten vroegste gemaakt zijn in de periode van zes maand voorafgaand aan de vaste indiensttreding bij het bedrijf.

Om het recht op een tussenkomst te openen, moet op het ogenblik van de aanvraag, voldaan zijn aan één van onderstaande voorwaarden: - De werkgever behoort, op de dag van de aanvraag, minstens 1 jaar tot de rsz-categorie 083 en de betrokken werknemer, waarvoor de tussenkomst wordt aangevraagd, is minimaal 1 dag in dienst en aangegeven onder de rszcategorie 083. OF - De werkgever behoort op de dag van de aanvraag minder dan 1 jaar tot de rszcategorie 083 en de betrokken werknemer,

waarvoor de tussenkomst wordt aangevraagd, blijft minimaal 6 maand aangegeven onder de rsz-categorie 083.

Art. 3 bis. Indien vastgesteld wordt dat (een deel van) de kosten bij de werknemer gerecupereerd zijn, vervalt het recht op tussenkomst voor de werkgever.

Art. 3 ter. Als het Sociaal Fonds vaststelt dat een werkgever na uitbetaling van de tussenkomst door het Sociaal Fonds toch nog een terugbetaling voor (een deel van) de kosten van het behalen van het rijbewijs en/of de basiskwalificatie C van zijn werknemer vordert, dient hij de bekomen tussenkomst van het Sociaal Fonds alsnog aan deze laatste terug te betalen.

HOOFDSTUK IV. - Bedrag van de tussenkomst

Art. 4. De bedragen van de tussenkomsten worden vastgelegd als volgt :

- Opleiding en wettelijke examens voor het behalen van een rijbewijs C : 1500,- €.

- Opleiding en wettelijke examens voor het behalen van een rijbewijs GE : 1200,- €.

-  Basiskwalificatie (respectievelijk aanvullende kwalificatie) voor beroepschauffeur C : 500,- €.

De tussenkomst gebeurt evenwel voor bewezen kosten en bedraagt nooit meer dan de hierboven vermelde, cumuleerbare bedragen.

Deze bedragen zijn van toepassing op de rijbewijzen, behaald na 1 januari 2016.

HOOFDSTUK V. — Betaling van de financiële tussenkomst

Art. 5. De Raad van Beheer van het Sociaal Fonds is belast met 1° het vaststellen van de procedure tot indiening van de uitbetalingsaanvragen van de tussenkomsten bedoeld in artikel 3 van deze overeenkomst. 2° het bepalen van de uitbetalingsmodaliteiten van de tussenkomsten bedoeld in artikel 3 van deze overeenkomst.

Art. 6. Het Sociaal Fonds neemt de bedragen van de tussenkomsten bedoeld in artikel 3 en bepaald in artikel 4 van deze overeenkomst ten laste.

Deze tussenkomsten worden aangerekend op de patronale bijdrage bestemd voor de voortgezette vorming.

HOOFDSTUK VI. - Geldigheidsduur

Art. 7. Deze collectieve arbeidsovereenkomst treedt in werking op 1 januari 2020 houdt op van kracht te zijn op 31 december 2021.

Deze cao vervangt de cao van 17 oktober 2019 betreffende de tussenkomst in de kosten voor het behalen van het rijbewijs C en/of CE, met registratienummer 155155/C0/140.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
