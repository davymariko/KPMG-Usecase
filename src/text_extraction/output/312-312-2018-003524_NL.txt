PARITAIR COMITE VOOR DE WARENHUIZEN

PC 312

COLLECTIEVE ARBEIDSOVEREENKOMST VAN 27 MAART 2018 TOT VASTSTELLING, VOOR 2018, VAN HET BEDRAG, DE WIJZE VAN FINANCIERING, DE MODALITEITEN VAN TOEKENNING EN VEREFFENING VAN DE BIJDRAGE VAN HET SOCIAAL FONDS VOOR DE WARENHUIZEN AAN DE DOOR DE VAKVERENIGINGEN UITBETAALDE ONKOSTEN VOOR DE ORGANISATIE VAN CURSUSSEN VOOR SYNDICALE OPLEIDING

HOOFDSTUK 1 - TOEPASSINGSGEBIED

Artikel 1 - Deze collectieve arbeidsovereenkomst is van toepassing op :

a) de werkgevers van de ondernemingen welke ressorteren onder het Paritair comité voor de warenhuizen;

b) de representatieve interprofessionele werknemersorganisaties welke op nationaal vlak zijn verbonden en zetelen in het Paritair comité voor de warenhuizen.

HOOFDSTUK 2 - AARD VAN HET VOORDEEL

Artikel 2 - De onder artikel 1, b) bedoelde representatieve interprofessionele werknemersorganisaties hebben recht op een financiële bijdrage ten laste van het Sociaal Fonds voor de Warenhuizen voor de onkosten welke zij dragen bij de organisatie van cursussen of seminaries met het oog op de verbetering van de kennis van de werknemers op economisch, sociaal en technisch vlak, zoals bepaald bij de collectieve arbeidsovereenkomst van 17 oktober 1990, betreffende de syndicale vorming, gesloten in het Paritair comité voor de Warenhuizen (geregistreerd onder nr 25731/Co/312).

PC 312 SYNDICALE OPLEIDING SF

HOOFDSTUK 3 - FINANCIELE BIJDRAGE AFDELING 1 - BEDRAG

Artikel 3 - De globale financiële bijdrage van het Sociaal Fonds is gelijk aan het totaal van de bijdragen welke voor de syndicale opleiding worden geïnd volgens de onder artikel 4 voorziene wijze van financiering.

Het totale bedrag wordt over de onder artikel 1 b), bedoelde representatieve interprofessionele werknemersorganisaties verdeeld naar verhouding van het aantal kortingen op de syndicale bijdrage dat het Sociaal Fonds tijdens het jaar 2017 voor elk van hen heeft betaald.

AFDELING 2 - FINANCIERING

Artikel 4 - Om het Sociaal Fonds de mogelijkheio te bieden de financiële bijdrage voor de syndicale opleiding af te rekenen overeenkomstig de van de collectieve arbeidsovereenkomst van 12 januari 1981 tot oprichting van een Fonds voor Bestaanszekerheid en tot vaststelling van de statuten, zoals vervangen door de CAO van 22 maart 2007, wordt de bijdrage welke door de werkgevers (geregistreerd de 5 april 2007 onder nr 82411/CO/312), aan het Sociaal Fonds moet worden gestort, vastgesteld op 8,00 EUR per werknemer die op 30 september 2017 was tewerkgesteld.

De aangifte bij de Rijksdienst voor Saciale Zekerheid voor het derde kwartaal 2017 is een rechtsgeldig bewijs voor de berekening van het tewerkgestelde effectief op 30 september 2017.

Het sociaal Fonds houdt zich het recht voor om informaties bij de RSZ op te vragen.

AFDELING 3 - INNING VAN DE BIJDRAGEN VAN DE WERKGEVERS

Artikel 5 - De inning van de bijdragen van de werkgevers door het Sociaal Fonds, berekend overeenkomstig artikel 4, geschiedt tijdens de maand augustus.

PC 312 SYNDICALE OPLEIDING SF

De werkgevers moeten het verschuldigde bedrag uiterlijk op 31 augustus storten aan het Sociaal Fonds.

AFDELING 4 - VEREFFENING

Artikel 6 - De toekenning van de financiële bijdrage aan de werknemersorganisaties bedoeld in artikel 1, b), geschiedt gedurende de laatste twee weken van de maand september, volgens de modaliteiten welke zijn vastgesteld door de Raad van Bestuur van het Sociaal Fonds.

HOOFDSTUK 4 - INWERKINGTREDING EN DUUR

Artikel 7 - Deze collectieve

” arbeidsovereenkomst treedt in werking op

1 januari 2018 en houdt op van kracht te zijn op 31 december 2018.

PC 312 SYNDICALE OPLEIDING SF
