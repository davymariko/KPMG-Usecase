Paritair Subcomité voor het Stads- en Streekvervoer

van het Waalse Gewest (PSC 328.02)

Collectieve arbeïidsovereenkomst van 2 juli 2018 betreffende het educatief verlof

Titel IT: Toepassingsgebied

HOOFDSTUK TI - Toepassingsgebied

Artikel 1 — Toepassingsgebied

Deze overeenkomst is van toepassing op de werknemers en werkgevers die vallen onder het Paritair Comité voor het Stads- en Streekvervoer van het Waalse Gewest.

Voor de toepassing van de bepalingen van deze overeenkomst wordt onder werknemers

verstaan de arbeiders en arbeidsters, de mannelijke en vrouwelijke bedienden met inbegrip van het directiepersoneel.

Titel II: Opening van het recht

HOOFDSTUK IT - Opening van het recht voor de werknemers

Begunstigden van het stelsel

De werknemers van de werkgevers bedoeld in artikel 1 van deze collectieve arbeidsovereenkomst kunnen aanspraak maken op het stelsel van educatief verlof.

De deeltijdse werknemers hebben recht op het stelsel voorgeschreven door deze collectieve arbeidsovereenkomst naar rato van hun wekelijkse arbeidsregeling.

De werknemers die een winstgevende zelfstandige of bezoldigde activiteit uitoefenen, aanvullend bij de tewerkstelling in de firma worden uitgesloten van het recht op het stelsel georganiseerd door deze collectieve arbeidsovereenkomst als de aanvraag voor educatief verlof in verhouding is tot hun aanvullende of bezoldigde activiteit.

HOOFDSTUK II - Opening van het recht op opleidingen

Artikel 3 Vaststelling van een quotum

Het maximaal aantal educatieve verloven die tegelijkertijd worden toegestaan per maatschappij met inbegrip van de lopende educatieve verloven wordt vastgesteld op 1% van het aantal VTE TEC.

Jaarlijkse publicatie van een lijst van de beroepen van specifiek

belang voor dd TEC.

Elk kalenderjaar, tegen 30 juni, zal elke maatschappij van de Groep TEC een lijst opmaken van beroepen van specifiek belang.

Voor het eerste jaar van ondertekening van deze collectieve arbeidsovereenkomst, zal de lijst van beroepen van specifiek belang uiterlijk tegen 15 juli kunnen worden opgesteld.

Artikel 5Andere opleidingen die een verband hebben met een beroep uitgeoefend in de onderneming

De mogelijkheid zal eveneens worden geboden om opleidingen te volgen die geen verband hebben met de beroepen waarin voorzien is in artikel 4 van deze collectieve

arbeidsovereenkomst maar die echter een rechtstreeks verband hebben met een beroep uitgeoefend in de onderneming en de noden van dit beroep.

De directie verleent enkel haar akkoord nadat werd geverifieerd of de gekozen opleiding wel een verband heeft met een beroep uitgeoefend in de onderneming. Artikel 6 Aanvragen voor educatief verlof

Alle aanvragen voor educatief verlof, met inbegrip van de lopende opleidingen, moeten uiterlijk op 1 september worden gericht aan de directie van de TEC.

De TEC zal zich uiterlijk op 15 september uitspreken over de aanvragen betreffende nieuwe opleidingen volgens de procedure beschreven in de artikelen 7 en 8.

Artikel 7| Kandidatenlijst

Na ontvangst van de kandidaturen zullen drie lijsten worden vastgesteld.

In de eerste lijst, die overeenstemt met de opleidingen in verband met de lijst van de beroepen bedoeld in artikel 4, zullen de personeelsleden worden opgenomen die in de laatste 10 jaar geen educatief verlof hebben genoten.

In de tweede lijst zullen de personeelsleden worden opgenomen die een opleiding hebben aangevraagd opgenomen in artikel 5 en die geen educatief verlof hebben genoten in de

laatste 10 jaar.

In de derde lijst, die overeenstemt met de opleidingen_in verband met de lijst van de beroepen bedoeld in artikel 4 worden de personeelsleden opgenomen die een opleiding hebben aangevraagd opgenomen in artikel 4 en die niet opgenomen zouden geweest zijn in de eerste lijst.

De lijsten worden opgemaakt met naleving van de volgorde van ontvangst van de attesten of certificaten, zoals bepaald in artikel 10 bij de personeelsdienst na ontvangstbevestiging.

Artikel 4 Beslissing tot toekenning van educatief verlof

De educatieve verloven betreffende de voortzetting van de lopende opleidingen worden ambtshalve toegekend.

De kandidaten zullen achtereenvolgens worden gekozen in de eerste lijst, vervolgens in de tweede lijst en tenslotte in de derde lijst zolang het quotum bedoeld in artikel 3 niet is bereikt, volgens de regel van de dienstanciënniteit in de onderneming.

De eindbeslissing inzake het al dan niet toekennen van het educatief verlof bedoeld in het tweede lid van dit artikel zal elk jaar uiterlijk worden medegedeeld op 15 september en geldt voor de volledige duur van de opleiding mits de voorwaarden bedoeld in artikel 10 worden nageleefd.

Artikel 9 Soorten beroepsopleidingen die het recht openen op het stelsel georganiseerd door deze overeenkomst

De cursussen beroepsopleiding die in één van de volgende categorieën zijn opgenomen openen het recht op het stelsel georganiseerd door deze overeenkomst:

a) De cursussen georganiseerd, gesubsidieerd of erkend door de Staat of de gemeenschappen, in het kader van het onderwijs voor sociale promotie.

b) De cursussen van het korte type met volledig leerplan, die 's avonds en in het weekend worden georganiseerd in instellingen voor hoger onderwijs.

c) De cursussen van universitair niveau van het lange type en met volledig leerplan, die 's avonds of in het weekend georganiseerd worden in instellingen voor hoger onderwijs.

d) De cursussen die behoren tot het universitair onderwijs van de eerste en tweede cycli, die 's avonds of in het weekend worden georganiseerd in de universiteiten en de instellingen gelijkgesteld met de universiteiten met het oog op het verkrijgen van een wettelijke of wetenschappelijke titel bedoeld door de wetgeving betreffende de bescherming van de titels van het hoger onderwijs.

e) De cursussen van elke cyclus van aanvullende studies georganiseerd door de universiteiten en de instellingen gelijkgesteld met de universiteiten.

f) De voorbereiding en de deelname aan examens voor de staatsjury.

Titel III - Procedure, beroep en geldigheidsduur

Hoofdstuk I - Procedure en modaliteiten van het betaald educatief verlof

Procedure

De werknemer die educatief verlof wenst te nemen geregeld door deze overeenkomst overhandigt aan de personeelsdiensten van elke maatschappij van de Groep TEC een attest met vermelding van:

a) de opleiding die hij wenst te volgen;

b) de categorie en het niveau van de opleiding;

c) de totale duur van de studies in jaren;

d) het aantal cursusuren van het betrokken jaar;

e) het aantal cursusuren van het jaar voor de betrokken student; f) de begindatum van het jaar;

g) de datum van het laatste examen van de eerste zitting.

De werknemer zal eveneens aan de werkgever, uiterlijk op 31 oktober van elk schooljaar, een inschrijvingsattest bezorgen waaruit blijkt dat hij regelmatig is ingeschreven voor één of meerdere opleidingen bedoeld in artikel 9.

Dit attest zal beantwoorden aan het wettelijk model. Specifieke regeling voor de staatsjury:

In geval van inschrijving voor een examenzitting van de staatsjury, bezorgt de werknemer een getuigschrift aan zijn werkgever, uiterlijk binnen 8 dagen na de uitreiking ervan en, in ieder geval, uiterlijk op de eerste dag van de examenzitting.

Dit getuigschrift omvat: a) de benaming van de examens waarvoor de werknemer ingeschreven is; b) de zitting van het jaar waarvoor de inschrijving genomen is; c) de begin- en einddatum van de zitting. Als, op het ogenblik van de inschrijving, de werknemer nog niet in bezit is van de informatie vermeld onder dit punt, stuurt hij deze informatie door binnen drie dagen na de ontvangst ervan.

Verplichting in geval van onderbreking of stopzetting van de gevolgde opleiding: De werknemer die de opleiding of de examenzitting voor de Staatsjury voor dewelke hij het

formulier alsook het inschrijvingsbewijs bedoeld in artikel 10 heeft ingediend onderbreekt of stopzet, verwittigt zijn werkgever ervan binnen 5 dagen na deze onderbreking of stopzetting.

Artikel 11 Duur van het educatief verlof

De werknemers ingeschreven voor een examenzitting bedoeld in artikel 9, F, van deze collectieve arbeidsovereenkomst genieten, per jaar, een aantal uren verlof gelijk aan 120 uren, verminderd naar rato van de activiteitsgraad van het lopende trimester.

Voor de andere opleidingen bedoeld in artikel 9 (van a tot e) van deze collectieve arbeidsovereenkomst, wordt het aantal uren betaald educatief verlof geplafonneerd op 120 uren per schooljaar of op het aantal uren dat overeenstemt met de gevolgde opleiding als dit minder dan 120 uren bedraagt.

Het aantal uren educatief verlof waarop de werknemer effectief recht heeft wordt vastgesteld door 120 uren te vermenigvuldigen met de pro rata van het aantal uren aanwezigheid bij de cursussen ten opzichte van het aantal cursusuren vermeld in het inschrijvingscertificaat bedoeld in artikel 10 van deze overeenkomst.

De duur van het betaald educatief verlof waarop deeltijdse werknemers recht hebben staat in verhouding tot hun wekelijkse arbeidsduur ten opzichte van de wekelijkse arbeidsduur van voltijdse werknemers,

Artikel 12Opnemen van verlofdagen

De dagen educatief verlof zullen worden toegekend na het afgelopen kwartaal onder voorbehoud van voorlegging van het aanwezigheidsattest bedoeld in artikel 13 en in verhouding tot dit laatste.

Wat het laatste trimester van het schooljaar betreft, zal het toegestaan zijn om het educatief verlof in juli en in augustus te nemen.

Het educatief verlof dat betrekking heeft op de opleidingen georganiseerd in schooljaren wordt genomen tussen 1 september en 31 augustus van het volgend jaar.

Het educatief verlof dat betrekking heeft op opleidingen die niet worden georganiseerd in schooljaar wordt genomen tussen het begin van de opleiding en tot twee maanden na het einde van de opleiding.

Het educatief verlof dat betrekking heeft op de voorbereiding en de deelname aan examens voor de Staatsjury wordt genomen tussen de vijftiende dag die volgt na de overhandiging van het inschrijvingsgetuigschrift door de werknemer aan zijn werkgever en de laatste dag van de examenzitting.

De uren gedurende dewelke de werknemer afwezig is door gebruik te maken van het educatief verlof worden gelijkgesteld met uren effectieve arbeid voor de toepassing van de sociale wetgeving.

Artikel 13, Attest van effectieve aanwezigheid bij de cursussen

De effectieve aanwezigheid bij de cursussen die het recht opent op het educatief verlof zal worden vastgesteld door middel van een attest dat de regelmatige aanwezigheid van de werknemer op de cursus bewijst voor een periode, naargelang het geval, gelijk aan:

a) De duur van de opleiding wanneer de duur ervan minder dan drie maanden bedraagt of gelijk is aan drie maanden;

b) Drie maanden wanneer de opleiding langer dan drie maanden duurt zonder te worden georganiseerd in het schooljaar.

c) Een schooltrimester, wanneer de opleiding wordt georganiseerd in het schooljaar.

Artikel 14Planning De werknemer deelt aan zijn werkgever de data mede waarop hij gebruik wenst te maken van het educatief verlof,

Deze data en uren kunnen, met naleving van de beperkingen bepaald in artikel 12 van deze collectieve arbeidsovereenkomst, niet overeenstemmen met de reële data en uren van de gevolgde cursussen.

Voor de deelname aan de cursussen en/of examens wordt een aanvraag tot dienstvrijstelling ingediend die zal worden beschouwd als gewettigde en onbetaalde afwezigheid.

Bij de overhandiging van het getuigschrift van inschrijving voor de cursussen deelt de werknemer aan zijn werkgever de geplande afwezigheden mede opdat deze laatste de planning van de verloven zou kunnen opmaken.

Bij de planning van de verloven zal moeten rekening worden gehouden met de vereisten van de arbeidsorganisatie binnen de onderneming.

Wanneer de verlofaanvraag de deelname beoogt aan één of meerdere examens die een gedeelte van de opleiding of de totale opleiding afsluiten, zal het verlof worden gewaarborgd aan de aanvrager, voor zover dit minimaal een maand tevoren werd aangevraagd, met voorlegging van een attest van de opleidingsinstelling dat de examendatum/data bevestigt.

Artikel 15 Verlies van het recht op educatief verlof

Het recht op educatief verlof en op de dienstvrijstelling waarvan sprake in artikel 14 van deze CAO in verband met de opleiding aangevraagd door de werknemer verdwijnt:

a) In geval van stopzetting van de opleiding in de loop van een schooljaar of in de loop van een beperkte opleiding of in de loop van de deelname aan examens voor de staatsjury met uitwerking op de datum van stopzetting.

b) In geval van ongerechtvaardigde afwezigheid op de cursussen voor meer dan een tiende van de duur ervan. Deze periode van uitsluiting van het recht op het stelsel georganiseerd door deze collectieve arbeidsovereenkomst heeft een duur van zes maanden en gaat in:

1° op het einde van de cursussen wanneer de duur ervan minder dan drie maanden bedraagt.

2 °bij het verstrijken van de periode van drie maanden in de loop waarvan de ongerechtvaardigde afwezigheid werd vastgesteld, wanneer de opleiding langer dan drie maanden duurt zonder te worden georganiseerd in het schooljaar.

3° bij het verstrijken van de periode van drie maanden in de loop waarvan de ongerechtvaardigde afwezigheid werd vastgesteld, wanneer de opleiding langer dan drie maanden duurt en wordt georganiseerd in het schooljaar.

c) Voor een periode van 12 maanden die ingaat op de dag van de vaststelling van de feiten jegens de werknemer die, gedurende zijn betaald educatief verlof of de periode van dienstvrijstelling bedoeld in artikel 13, een zelfstandige of bezoldigde winstgevende activiteit uitoefent.

d) Voor dezelfde cursus of hetzelfde studiejaar, wanneer de werknemer het getuigschrift van voltooiing niet heeft kunnen behalen na twee keer dezelfde cursus of hetzelfde studiejaar te hebben gevolgd.

Vanaf de dag waarop het recht op betaald educatief verlof ten einde loopt, kan de

werknemer de bepalingen niet meer genieten van artikel 14 van deze overeenkomst tijdens de duur van uitsluiting.

Bezoldiging van het betaald educatief verlof De uren educatief verlof worden bezoldigd ten belope van 100% van het baremaloon. Als men niet slaagt voor een jaar of een studiecyclus, zal het volgend jaar of de volgende

opleidingscyclus niet worden betaald, ongeacht de gekozen opleiding. De vrijstelling zal echter effectief zijn in dit geval.

Terugwinning van de betaalde vergoeding

Wanneer de voorwaarden bedoeld door deze collectieve arbeidsovereenkomst niet worden nageleefd, zal de werkgever de terugbetaling eisen van de betaling van het betaald educatief verlof dat reeds werd gebruikt in verband met de gevolgde opleiding.

Hoofdstuk II - Geldigheidsduur

Deze collectieve arbeidsovereenkomst wordt gesloten voor onbepaalde duur. Zij treedt in werking op de datum van ondertekening.

Elke ondertekenende partij kan deze collectieve arbeidsovereenkomst opzeggen met een opzeggingstermijn van drie maanden die per aangetekend schrijven wordt betekend aan de Voorzitter van het Paritair Subcomité voor het Stads- en Streekvervoer van het Waalse

Gewest die ingaat op de derde werkdag die volgt op de verzending van het aangetekend schrijven. In dat geval zal de partij die de overeenkomst opzegt, verplicht zijn een nieuwe ontwerptekst voor te stellen.

Namen, 2 juli 2018.

Voor de BVGSS De adjunct-Administrateur-Generaal van de SRWT

Vincent URBAIN

Voor de A.C.O.D. Voor het ACV — Openbare Diensten, Voor de ACLVB,

Claudy VICKEVORST Bruno BELLUZ Christian BOUGARD

Bijlage bij de CAO van 2 juli 2018 betreffende het educatief verlof Lijst van de beroepen van specifiek belang - 2018

Voor het jaar 2018-2019 zijn de beroepen van specifiek belang de volgende:

Auto-elektricien Werktuigkundige Elektrotechnicus Technicus informatica Programmeur Analist-programmeur
