Paritair subcomité voor de haven van Antwerpen, "Nationaal Paritair Comité der Haven van Antwerpen" genaamd

Collectieve arbeidsovereenkomst van 9 januari 2018 betreffende het stelsel van de aanmoedigingspremies in de privésector in uitvoering van het besluit van de Vlaamse Regering van 1 maart 2002 (B.S. 20 maart 2002).

Artikel 1 — Toepassingsgebied

Deze collectieve arbeidsovereenkomst is van toepassing op de werkgevers die onder de bevoegdheid vallen van het Paritair Subcomité voor de haven van Antwerpen, “Nationaal Paritair Comité der Haven van Antwerpen” genaamd, en op de havenarbeiders, de logistieke werknemers met veiligheidscertificaat en op de vaklui.

Artikel 2 — Voorwerp

De havenarbeiders, de logistieke werknemers met veiligheidscertificaat en de vaklui die voldoen aan de voorwaarden en de omschrijving in het Besluit van 1 maart 2002 kunnen aanspraak maken op de volgende aanmoedigingspremies van het Vlaams Gewest: - aanmoedigingspremie in het kader van het opleidingskrediet -_ aanmoedigingspremie in het kader van het zorgkrediet

Artikel 3 — Duur van de overeenkomst

Deze collectieve arbeidsovereenkomst gaat in op 1 september 2016 en is gesloten voor onbepaalde duur.

Elk van de contracterende partijen kan ze opzeggen mits een opzeggingstermijn van 3 maanden welke bij een ter post aangetekende brief wordt betekend aan de Voorzitter van het Paritair Subcomité voor de Haven van Antwerpen, “Nationaal Paritair Comité der Haven van Antwerpen” genaamd.
