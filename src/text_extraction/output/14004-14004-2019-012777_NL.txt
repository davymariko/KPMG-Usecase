Paritair Subcomité voor de grondafhandeling op luchthavens

Collectieve arbeidsovereenkomst van 26 september 2019

Wijziging van de cao tot toekenning van een syndicale premie in de subsector van de afhandeling op luchthavens dd. 27/06/2016 (overeenkomst onder het nummer 135005).

HOOFDSTUK I. Toepassingsgebied

Artikel 1. $ 1. Deze collectieve arbeidsovereenkomst is van toepassing op de werkgevers en hun werknemers die ressorteren onder het Paritair Subcomité voor de grondafhandeling op luchthavens.

$ 2. Onder "grondafhandeling" wordt begrepen : platform-, passagiers-, bagage-, grondtransport- en vracht- en postafhandeling en bijstand aan bemanning.

Onder "luchthavens" wordt begrepen : elk bepaald grond- of wateroppervlak (met gebouwen, installaties en materiaal) in hoofdzaak bestemd om, geheel of gedeeltelijk, door derden te worden gebruikt voor de aankomst, het vertrek en de bewegingen van vliegtuigen op het oppervlak.

Het paritair subcomité is niet bevoegd voor ondernemingen voor grondafhandeling op luchthavens die vallen onder de bevoegdheid van het Paritair Comité voor de petroleumnijverheid en -handel, het Paritair Comité voor de schoonmaak, het Paritair Comité voor de handel in brandstoffen, het Paritair Comité voor het hotelbedrijf of het Paritair Comité voor de handelsluchtvaart, uitgezonderd de ondernemingen die luchthavens beheren.

8 3. Onder "werknemers" wordt verstaan : de arbeiders en arbeidsters van werkgevers bedoeld in $ 1 aangegeven in de RSZ-categorie 283 met werknemerskengetal 015 of 027.

Deze collectieve arbeidsovereenkomst is evenwel niet van toepassing op :

a) de leerlingen aangegeven in de RSZ-categorie 283 met werknemerskengetal 035;

b) de leerlingen die vanaf 1 januari van het jaar waarin ze 19 jaar worden, aangegeven worden met werknemerskengetal 015, maar werken onder leercontract zoals aangegeven aan de RSZ met vermelding type leerling in de zone "type leercontract”.

HOOFDSTUK IL. Wijziging. Artikel 2. Artikel 7 van de cao dd. 27/06/2016 wordt gewijzigd als volgt:

“Deze collectieve arbeidsovereenkomst treedt in werking op l januari 2016 en houdt op van kracht te zijn op 31 december 2019.”

HOOFDSTUK II. Geldigheidsduur.

Art. 3. Deze collectieve arbeidsovereenkomst is van onbepaalde duur en treedt in werking op 1 januari 2020.

Deze collectieve arbeidsovereenkomst kan door elke contracterende partij worden opgezegd. Deze opzegging moet minstens drie maanden op voorhand geschieden bij een ter post aangetekende brief, gericht aan de voorzitter van het Paritair Subcomité voor de grondafhandeling op luchthavens, die zonder verwijl de betrokken partijen in kennis zal stellen. De termijn van 3 maanden begint te lopen vanaf de datum van verzending van bovengenoemde aangetekende brief.
