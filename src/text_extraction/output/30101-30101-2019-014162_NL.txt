Paritair subcomité voor de haven van Antwerpen, “Nationaal Paritair Comité der Haven van Antwerpen” genaamd

Collectieve arbeidsovereenkomst van 16 oktober 2019 houdende wijziging van de collectieve arbeidsovereenkomst betreffende de loon- en arbeidsvoorwaarden van de havenarbeiders van het algemeen contingent van 6 december 2004, “Codex algemeen contingent” genaamd.

Art. 1. Deze collectieve arbeidsovereenkomst is van

toepassing op de werkgevers die ressorteren onder de bevoegdheid van het paritair subcomité voor de haven van Antwerpen, “Nationaal Paritair Comité der Haven van Antwerpen” genaamd en op de havenarbeiders van het algemeen contingent die zij tewerkstellen.

Art. 2. Deze collectieve arbeidsovereenkomst wijzigt de collectieve arbeidsovereenkomst van 6 december 2004 met registratienummer 73552/C0/3010100 betreffende de loon- en arbeidsvoorwaarden van de havenarbeiders van het algemeen contingent, “Codex algemeen contingent” genaamd.

Art. 3. Artikel 14 b) wordt aangevuld met een punt 4. als volgt: “4. Mantelzorgverlof: de havenarbeiders die erkend mantelzorger zijn, hebben recht op mantelzorgverlof om een als zorgbehoevende erkende persoon bij te staan. Dit verlof kan opgenomen worden in één van de volgende vormen:

- 1 maand voltijdse schorsing

-__2 maanden vermindering tot 1/29 of met 1/55

Art. 4. Er wordt een nieuw artikel 127 ingevoegd als volgt: “In een shift mag bij onvoorziene omstandigheden een havenarbeider die werd aangeworven in een specifieke beroepscategorie taken uitvoeren die zijn voorbehouden aan een andere specifieke beroepscategorie, indien hij hiertoe vanuit zijn vorige beroepscategorie voor gekwalificeerd is, er geen veiligheidsproblemen door ontstaan en er op dat ogenblik niemand van die beroepscategorie in de shift beschikbaar is.

De toepassing van het vorige lid heeft geen invloed op de toepassing van hoofdstuk Vl — ploegensamenstelling.

Ongeacht de verrichte werkzaamheden gelden de loons- en arbeidsvoorwaarden van de beroepscategorie waarin men aangeworven is.

Bij niet naleving van de voorwaarden waaronder andere werkzaamheden kunnen worden verricht die

Neerlegging-Dépôt: 06/11/2019 Regist.-Enregistr.: 22/1 1/2019 N°: 155427/C0/301.01

niet behoren tot de beroepscategorie waarvoor de havenarbeider werd aangeworven, is de werkgever een aanvullende bijdrage verschuldigd.

De toepassing van deze bepaling m.b.t. de impact op de veiligheid en de tewerkstelling wordt jaarlijks geëvalueerd in het paritair subcomité. Een verslag hiervan wordt bezorgd aan de Minister van Werk.”

De sociale partners zijn akkoord om de bestaande artikels met betrekking tot de beroepscategorieën te screenen en aan te passen aan de principes vermeld in het nieuwe artikel 127.

Art. 5. Deze collectieve arbeidsovereenkomst heeft uitwerking met ingang van 16 oktober 2019, met uitzondering van artikel 4 dat uitwerking heeft met ingang van 1 juli 2020 en is gesloten voor onbepaalde duur.

Elk van de contracterende partijen kan ze opzeggen mits een opzeggingstermijn van 3 maanden welke bij een ter post aangetekende brief wordt betekend aan de Voorzitter van het Paritair Subcomité voor de Haven van Antwerpen, “Nationaal Paritair Comité der Haven van Antwerpen” genaamd.

PRT TS RNNNIANE RP RENE see
