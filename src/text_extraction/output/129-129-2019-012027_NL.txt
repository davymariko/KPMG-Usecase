Neerlegging-Dépôt: 12/09/2019 Regist.-Enregistr.: 30/09/2019

Paritair Comité 129 N°: 154050/C0/129 Paritair Comité voor de voortbrenging van papierpap, papier en karton

SOCIALE VOORDELEN

Collectieve arbeidsovereenkomst van 5 september 2019

HOOFDSTUK 1 Toepassingsgebied

Artikel 1 - Deze collectieve arbeidsovereenkomst is van toepassing op de werkgeverst en op de werknemers? die tewerkgesteld zijn in de ondernemingen welke onder de bevoegdheid van het paritair comité voor de arbeiders en arbeidsters voor de voortbrenging van papierpap, papier en karton ressorteren.

HOOFDSTUK 2 Huwelijkspremie

Artikel 2 - De werknemers die tenminste sedert 6 maanden zijn tewerkgesteld in een in artikel 1 bedoelde onderneming op het ogenblik van het huwelijk en die nog steeds over een arbeidsovereenkomst met die onderneming beschikken op het ogenblik van het huwelijk, hebben recht op een éénmalige huwelijkspremie. De premie bedraagt maximum 77 EUR vanaf 1 juli 2019.

De concrete regels voor de opbouw van de premie worden uitgewerkt in een reglement door het Beheerscomité van het Fonds voor Bestaanszekerheid,

Voor de toekenning van deze premie wordt met het huwelijk gelijkgesteld het sluiten van een wettelijk samenlevingscontract.

HOOFDSTUK 3 Éénmalige premie

Artikel 3 - De werknemers die minstens 5 jaar anciënniteit kunnen bewijzen in de sector van de voortbrenging van papierpap, papier en karton hebben recht op een éénmalige premie van maximum 535,00 EUR vanaf 1 juli 2019 ter gelegenheid van:

- Ofwel het vertrek in SWT

- Ofwel vanaf de leeftijd van 60 jaar

- Ofwel bij overlijden

l Onder werkgevers begrijpt men zowel mannelijke als vrouwelijke werkgevers. 2 Onder werknemers begrijpt men zowel mannelijke als vrouwelijke werknemers.

Artikel 4 - De concrete regels voor de opbouw van de premie worden uitgewerkt in een reglement door het Beheerscomité van het Fonds voor Bestaanszekerheid.

Artikel 5 - In geval van overlijden van de rechthebbende werknemer wordt de éénmalige premie hierboven omschreven onder de artikelen 3 en 4 uitbetaald aan de erfgenamen in zoverre de premie nog niet eerder werd uitbetaald aan de rechthebbende.

HOOFDSTUK 4

Syndicale premie

Artikel 6 - Het totaal jaarlijks bedrag van de syndicale premie wordt toegekend aan de rechthebbenden die op 31 december van de referteperiode gaande van 1 januari tot 31 december van hetzelfde jaar tezelfdertijd, en dit gedurende ten minste 12 maanden:

a) lid zijn van één van de representatieve interprofessionele werknemersorganisaties;

b) krachtens een arbeidsovereenkomst voor arbeiders/arbeidsters of door uitbetaling van een SWT verbonden zijn met een in artikel 1 bedoelde onderneming.

Artikel 7 - Aan de rechthebbenden die in de referteperiode gedurende minder dan 12 maanden voldoen aan de in artikel 6, a) en b) vermelde voorwaarden, wordt de premie verleend op basis van 1/12: van het totaal jaarlijks bedrag, voor iedere maand of breuk van een maand tijdens welke zij voldoen aan de bedoelde voorwaarden.

De tijdens de referteperiode rechthebbenden in een SWT-stelsel, alsmede de echtgenoot of echtgenote van een tijdens de referteperiode overleden rechthebbende genieten de premie onder dezelfde voorwaarden.

Artikel 8 — Vanaf het refertejaar 2018, bedraagt de (totale) premie 145 €.

Voor het refertejaar 2017, bedraagt de (totale) premie 135 £.

Indien de (totale) premie 145 € bedraagt, dan is 1/12 van de totale premie gelijk aan 12,08€. Indien de (totale) premie 135 € bedraagt, dan is 1/12 van de totale premie gelijk aan 11,25€. Dit bedrag zal vermenigvuldigd worden met het conform artikel 7 in aanmerking te nemen aantal maanden voor de berekening van de premie van diegenen, die niet in aanmerking komen voor de volledige premie.

Artikel 9 - In het begin van het jaar stelt het Sociaal Fonds voor de voortbrenging van papierpap, papier en karton de in artikel 1 bedoelde werkgevers in het bezit van de nodige attesten van tewerkstelling. Deze attesten worden door de werkgevers ingevuld op naam van elk lid van hun arbeiderspersoneel en van hun vroegere werknemers in SWT die tijdens de referteperiode in het personeelsregister zijn ingeschreven. Uiterlijk op eind maart volgend op de referteperiode worden de attesten door de werkgevers individueel aan hun arbeiders en arbeidsters uitgereikt.

De werknemer geeft dit attest af aan zijn syndicale organisatie en de betaling gebeurt op de datum beslist door het beheerscomité van het Sociaal Fonds.

HOOFDSTUK 5

Algemene bepalingen

Artikel 10 - De hierboven vermelde premies worden uitbetaald mits het indienen van een volledig dossier waaruit de rechten van de rechthebbende of zijn erfgenamen blijken. De dossiers moeten worden ingediend: - Ofwel bij de erkende werknemersorganisatie waarbij men aangesloten is. - Ofwel bij het Sociaal Fonds indien men niet aangesloten is bij een erkende werknemersorganisatie (enkel wat betreft de huwelijkspremie en de éénmalige premie).

HOOFDSTUK 6

Slotbepalingen

Artikel 11 - Deze collectieve arbeidsovereenkomst wordt gesloten voor onbepaalde duur en treedt in werking op 1 januari 2019. Zij kan worden opgezegd door één der ondertekenende partijen mits een vooropzeg van 6 maanden per aangetekend schrijven gericht aan de Voorzitter van het Paritair Comité.

Deze collectieve arbeidsovereenkomst vervangt de collectieve arbeidsovereenkomst van 22 juni 2017 betreffende de sociale voordelen (140588/co/129 — KB 08.01.2018 — BS 15.02.2018), die ophoudt effect te sorteren op 31 december 2018.
