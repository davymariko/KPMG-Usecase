Paritair Subcomité voor de cementfabrieken

Collectieve arbeidsovereenkomst van 16 oktober 2019

Verlenging van de maatregelen betreffende de tijdskrediet en eindloopbaanregeling

HOOFDSTUK I. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en arbeiders van de ondernemingen die ressorteren onder het Paritair Subcomité voor de cementfabrieken (PSC 106.01).

Met "arbeiders" worden zowel arbeiders als arbeidsters bedoeld.

HOOFDSTUK IL. Voorwerp

Art. 2. Deze collectieve arbeidsovereenkomst wordt gesloten ter uitvoering van de volgende cao’s gesloten in de Nationale Arbeidsraad.

- Cao nr. 103 van 27 juni 2012 tot invoering van een stelsel van tijdskrediet, loopbaanvermindering en landingsbanen, gewijzigd door de cao nr. 103bis van 27 april 2015, door de cao nr. 103ter van 20 december 2016 en door de cao nr. 103/4 van 29 januari 2018 (hierna cao nr. 103)

- Cao nr. 137 van 23 april 2019 tot vaststelling voor 2019-2020 van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering (hierna cao nr. 137).

HOOFDSTUK II Algemeen

Art. 3. De toegang tot het tijdskrediet moet rekening houden met de organisatienoden en mag geen nadelige invloed hebben op de organisatie van ploegen en diensten.

Art. 4. In het kader van de verlenging van de duur van de beroepsloopbaan, verbinden de sociale partners zich ertoe om erop toe te zien dat de CPBW van de verschillende ondernemingen werken aan de eindeloopbaanproblematiek die wordt geassocieerd met de problemen inzake de moeilijkheid van de functies die in de onderneming worden uitgeoefend.

HOOFDSTUK IV. Tijdskrediet

Art. 5. De arbeiders hebben een recht op voltijds en halftijds tijdskrediet gedurende maximaal 51 maanden voor het motief zorgen zoals voorzien in art. 4, $1, a), b) en c) van cao nr. 103. Het betreft: - Tijdskrediet met motief opvoeding kind tot 8 jaar - Palliatieve zorgen - Bijstaan of verzorgen van een zwaar ziek gezins- of familielid

HOOFDSTUK IV. Landingsbaan

Art. 6. In uitvoering van art. 3 en art. 4 van cao nr. 137, wordt de leeftijdsgrens :

(i) op 57 jaar gebracht voor de arbeiders die in toepassing van art. 8& $1 van cao nr. 103 hun arbeidsprestaties verminderen tot een halftijdse betrekking en die voldoen aan de voorwaarden zoals bepaald in art. 6, $5, 1°, 2° of 3° van het Koninklijk Besluit van 12 december 2001 (lange loopbaan 35 jaar, zwaar beroep, nachtarbeid of onderneming in moeilijkheden of in herstructurering) en

(ii) op 55 jaar gebracht voor de arbeiders die in toepassing van art. &, $1 van cao nr. 103 hun arbeidsprestaties verminderen met een vijfde en die voldoen aan de voorwaarden zoals bepaald in art. 6, $5, 1° 2° of 3° van het Koninklijk Besluit van 12 december 2001 (lange loopbaan 35 jaar, zwaar beroep, nachtarbeid of onderneming in moeilijkheden of in herstructurering)

Art. 7. Deze overeenkomst wordt gesloten voor bepaalde tijd, van 1 januari 2019 tot 31 december 2020.

Deze overeenkomst kan worden opgezegd door één van de partijen met een opzeggingstermijn van zes maanden, per aangetekende brief gericht aan de voorzitter van het paritair subcomité en aan de erin vertegenwoordigde instellingen. Het paritair comité moet verplicht vergaderen binnen de dertig dagen in geval van opzegging van deze collectieve arbeidsovereenkomst.
