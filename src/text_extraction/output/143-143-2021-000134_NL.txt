Neerlegging-Dépôt: 14/01/2021 Regist.-Enregistr.: 27/01/2021 N°: 162925/C0/143

Paritair Comité voor de zeevisserij (PC 143)

Collectieve arbeidsovereenkomst van 09 december 2020. Bijkomende vormingsinspanningen

Art. 1. Deze collectieve arbeidsovereenkomst is van toepassing op de werkgevers en op de arbeiders en arbeidsters, hierna "werknemers" genaamd, van de ondernemingen die ressorteren onder het Paritair Comité voor de zeevisserij.

Art. 2. Deze collectieve arbeidsovereenkomst ís gesloten in uitvoering van de wet Wet van 5 maart 2017 betreffende werkbaar en wendbaar werk — Hoofdstuk 2 — Afdeling 1 : “Investeren in opleiding” — artikelen 9 tot 21 van de wet (B.S, 15 maart 2017).

Art. 3. De sociale partners zullen voor de jaren 2021 en 2022 in samenwerking met het "Zeevissersfonds" en het “Waarborg- en Sociaal Fonds Zeevisserij” het opleidingsaanbod verruimen.

Tevens zullen zij zowel de kwantiteit als de kwaliteit van de opleidingsplannen verbeteren. Zij zullen trachten de individuele opleiding en vorming van elke werknemer te organiseren.

Art. 4. Ondertekenende partijen komen overeen om voor de periode 2021 en 2022 een bijkomende opleidingsinspanning te voorzien van een bijkomende 0,5 dag gemiddeld per jaar en per voltijds equivalent: dus 3 dagen gemiddeld voor 2021, en 3,5 dagen gemiddeld voor 2022.

De sociale partners voorzien in de verderzetting van dit groeiritme van een 0,5 dag bijkomend per jaar per voltijds equivalent, om aldus tegen 2025 het streefdoel van gemiddeld 5 dagen opleiding per voltijds equivalent per jaar te bereiken, om aldus bij te dragen tot de interprofessionele doelstelling.

De realisatie van het groeipad wordt nagestreefd door: e het opleidingsaanbod beter en ruimer bekend te maken aan werkgevers en werknemers; e het opleidingsaanbod verder uit te breiden; e acties te ondernemen om de participatiegraad aan opleidingen te verhogen; e werkgevers aan te moedigen om alle, zowel formele als informele, opleidingsinspanningen nauwgezet te registreren;

Art. 5. De realisatie van de in artikel 4 vermelde doelstelling zal het gevolg zijn van het toekennen van opleidingstijd per werknemer, individueel of collectief.

Art. 6. Het "Zeevissersfonds" en het Waarborg- en Sociaal Fonds Zeevisserij, al dan niet in samenwerking met derden, worden belast met de uitvoering van deze overeenkomst. Hiertoe zullen zij jaarlijks het resultaat van hun inspanningen ter kennis brengen aan de voorzitter van het Paritair Comité voor de zeevisserij.

Art. 7. Deze collectieve arbeidsovereenkomst treedt in werking op 1 januari 2021 en houdt op van kracht te zijn op 31 december 2022.

Art. 8. Ondertekening van deze collectieve arbeidsovereenkomst

Overeenkomstig artikel 14/1 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de door de voorzitter en de secretaris ondertekende en door de leden goedgekeurde notulen van de vergadering.
