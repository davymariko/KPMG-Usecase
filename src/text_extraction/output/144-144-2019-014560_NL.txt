Paritair Comité voor de landbouw

Collectieve arbeidsovereenkomst van 13 november 2019 betreffende de werkkledij

Art. 1. Deze collectieve arbeidsovereenkomst is van toepassing op de werkgevers en op de werknemers van de ondernemingen die onder het Paritair Comité voor de landbouw ressorteren.

Met “werknemers” worden de mannelijke en vrouwelijke arbeiders bedoeld.

Art. 2. Deze collectieve arbeidsovereenkomst wordt gesloten in toepassing van artikel 6 van het K.B. van 6 juli 2004 betreffende de werkkledij. Deze collectieve arbeidsovereenkomst is niet van toepassing op de persoonlijke beschermingsmiddelen (beschermingskledij), die te allen tijde door de werkgever onderhouden moeten worden.

Art. 3. De werkgevers bedoeld in artikel 1 zijn ertoe gehouden aan de door hen tewerkgestelde werknemers, twee werkpakken per jaar ter beschikking te stellen.

HOOFDSTUK Il - Vergoeding voor werkkledij

Art. 4. $1 - De werkgever kan na een risicoanalyse toestaan dat de werknemers zelf hun werkkledij onderhouden. De werknemers die zelf instaan voor dit onderhoud, hebben hierbij vanaf 1 januari 2019 recht op een wekelijkse vergoeding van 3,05 EUR ten laste van de werkgever.

82 — In uitvoering van het protocolakkoord van 4 juli 2019 wordt dit bedrag geleidelijk verhoogd. Vanaf 1 februari 2020 wordt dit 3,67 EUR per week en vanaf 1 december 2020 wordt dit 3,91 EUR per week, bedragen van toepassing op 1 januari 2019 en nog te verhogen met de jaarlijkse indexering zoals bepaald in navolgend art. 6 van deze cao.

83 - Behoudens andersluidende, schriftelijke en voorafgaande afspraak op ondernemingsvlak, wordt deze vergoeding geacht alle kosten te dekken verbonden aan het onderhoud van de werkkledij.

Art. 5. De werknemers hebben per begonnen arbeidsdag recht op 1/5de van de in artikel 4 vermelde wekelijkse vergoeding, met een maximum 5/5de per week,

Art. 6. De vergoeding voor werkkledij is gebonden aan de evolutie van de afgevlakte gezondheidsindex, volgens de bepalingen van de artikelen 3, 4 en 5 van de collectieve arbeidsovereenkomst van 4 juli 2019 betreffende de koppeling van de lonen aan de evolutie

van de afgevlakte gezondheidsindex, geregistreerd onder het nr. 153274/CO/144.

HOOFDSTUK III — Risicoanalyse

Art. 7. Vooraleer de werkgever de werknemers kan toestaan zelf in te staan voor het onderhoud van de werkkledij, onderzoekt de werkgever de mogelijke risico's hiervan op het welzijn van de werknemers, volgens de bepalingen van artikel 8 van het K.B. van 27 maart 1998 betreffende het beleid inzake welzijn van de werknemers bij de uitvoering van hun werk. Indien de werkgever het risico op het welzijn van de werknemers te hoog evalueert, moet de werkgever zelf instaan voor het onderhoud.

Art. 8. Bovendien moet de werkgever, wanneer de aanwezigheid van werkkledij buiten de onderneming een mogelijk gevaar op besmetting oplevert, zelf instaan voor het onderhoud. Indien dit gevaar slechts van tijdelijke aard is, volstaan hiertoe tijdelijke maatregelen van de werkgever.

HOOFDSTUK IV — Geldigheid

Art. 9, Deze collectieve arbeidsovereenkomst heeft uitwerking met ingang van 1 juli 2019 en is gesloten voor een onbepaalde tijd. Zij vervangt de collectieve arbeidsovereenkomst van 13 november 2009, gesloten in het Paritair Comité voor de landbouw betreffende de werkkledij en geregistreerd onder het nr. 97529/CO/144. Elk van de contracterende partijen kan ze opzeggen mits een opzeg van drie maanden, te betekenen bij een ter post aangetekende brief, gericht aan de voorzitter van het Paritair Comité voor de landbouw.
