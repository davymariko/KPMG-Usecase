Paritair Comité voor de socio-culturele sector

Collectieve arbeidsovereenkomst van 29 juni 2020

Bijkomende bijdrage ter ondersteuning van de opleiding voor 2021 en 2022

Artikel 1. Deze collectieve overeenkomst is van toepassing op de werkgevers en op de werknemers van de verenigingen die ressorteren onder het Paritair Comité voor de socio-culturele sector (RSZ-codes beginnend met 362 en 762) voor zover zij aan één van de volgende voorwaarden voldoen :

- een vereniging zijn waarvan de zetel gevestigd is in het Waalse Gewest;

- een vereniging zijn waarvan de maatschappelijke zetel gevestigd is in het Brussels Hoofdstedelijk Gewest en ingeschreven zijn bij de Rijksdienst voor Sociale Zekerheid op de Franstalige taalrol.

Onder "werknemers!" wordt verstaan : de mannelijke en vrouwelijke arbeiders en bedienden.

Art. 2. De werkgevers zullen voor elke trimester van de jaren 2021 en 2022 een bijdrage van

0,10 pct. storten, berekend op basis van de bruto lonen betaald aan hun werknemers, aan het fonds voor bestaanszekerheid bedoeld in artikel 3.

Deze bijdragen moeten op hetzelfde ogenblik als de sociale zekerheidsbijdragen aan de Rijksdienst voor Sociale Zekerheid worden gestort.

Art. 3. De Rijksdienst voor Sociale Zekerheid staat in voor het uitvoeren van de heffing van de bijdrage bedoeld in artikel 2 bij de werkgevers bedoeld in artikel 1 en voor het uitvoeren van een terugstorting aan het fonds voor bestaanszekerheid genaamd 'Sociaal Fonds van de socio-culturele sector van de Franse en Duitstalige Gemeenschappen" waarvan de maatschappelijke zetel is gevestigd Saincteletteplein 13-15 te 1000 Brussel, opgericht bij de collectieve arbeidsovereenkomst van 20 maart 1997 (collectieve arbeidsovereenkomst geregistreerd op

1 juli 1997 onder het nummer 44409/CO/329).

Art. 4. Binnen de beperkingen van de financiële middelen die voortkomen van de bijdrage bedoeld in artikel 2, bepaalt het beheerscomité van het fonds bedoeld in artikel 3 de modaliteiten van tenlasteneming van de directe en indirecte kosten van de opleidingen van alle werknemers bedoeld in artikel 1 alsook de terugbetalingsmodaliteiten van deze kosten aan de werkgevers.

Art. 5. Deze collectieve arbeidsovereenkomst is gesloten voor een bepaalde duur en treedt in werking op 1 januari 2021. Zij houdt op van kracht te zijn op 31 december 2022,

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
