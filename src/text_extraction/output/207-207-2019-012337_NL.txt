PC 207

Voortzetting Fonds voor

vorming CAO van 17/09/2019 gesloten in het Paritair Comité voor de bedienden van de scheikundige nijverheid betreffende de voortzetting van het Fonds voor vorming

ARTIKEL 1 — Toepassingsgebied

Deze CAO is van toepassing op de werkgevers van de ondernemingen welke ressorteren onder het Paritair Comité voor de bedienden uit de scheikundige nijverheid en op de werknemers verbonden met deze werkgever door een arbeidsovereenkomst van bediende, hierna de “werknemer(s)” genoemd.

Met “werknemer(s)” wordt verstaan: de mannelijke en vrouwelijke werknemers.

ARTIKEL 2

Artikel 2 van de CAO van 21 mei 1991 gesloten in het Paritair Comité voor de bedienden van de scheikundige nijverheid (nr. 27824/CO/207), zoals laatst gewijzigd bij de CAO van 27 september 2017 gesloten in het Paritair Comité voor de scheikundige nijverheid betreffende de voortzetting van het Fonds voor vorming (nr. 142399/CO/207) wordt vervangen als volgt:

“In uitvoering van artikel 12 van de wet van 5 maart 2017 betreffende werkbaar en wendbaar werk (B.S. 15.03.2017) wordt de interprofessionele doelstelling van gemiddeld 5 dagen opleiding per voltijds equivalent per jaar geconcretiseerd door een opleidingsinspanning die van gemiddeld 3 dagen per jaar per voltijds equivalent, is geëvolueerd tot gemiddeld 4 dagen per jaar per voltijds equivalent, waarbij alle ondernemingen dienen bij te dragen.”

ARTIKEL 3 — Opheffingsbepaling

Artikel 2 van de CAO van 27 september 2017 gesloten in het Paritair Comité voor de scheikundige nijverheid betreffende de voortzetting van het Fonds voor vorming (nr. 142399/CO/207) wordt integraal opgeheven en vervangen door onderhavige CAO.

PC 207

PC 207

ARTIKEL 4 - Duur Deze CAO is gesloten voor onbepaalde duur. Ze treedt in werking op 1 januari 2019.

Zij kan door elk der partijen worden opgezegd mits een opzegging van drie maanden, betekend bij een ter post aangetekende brief, gericht aan de voorzitter van het Paritair Comité voor de scheikundige nijverheid. De termijn van drie maanden begint te lopen vanaf de datum waarop de aangetekende brief aan de voorzitter wordt toegezonden. De poststempel geldt als bewijs.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.

PC 207
