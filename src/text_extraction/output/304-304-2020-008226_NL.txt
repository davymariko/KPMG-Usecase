Paritair comité voor het vermakelijkheidsbedrijf

Collectieve arbeidsovereenkomst van 17 juni 2020 tot wijziging van de cao van 27 juni 2019 (registratienummer 152859/CO/304), tot invoering van een eindejaarspremie Nederlands taalgebied.

Hoofdstuk 1 TOEPASSINGSGEBIED Artikel 1. Deze collectieve arbeidsovereenkomst is van toepassing op de werkgevers en op de werknemers van de organisaties of instellingen die ressorteren onder het Paritair Comité voor het Vermakelijkheidsbedrijf en die aan één van de volgende voorwaarden voldoen:

- een rechtspersoon met maatschappelijke zetel in het Vlaamse Gewest

- een rechtspersoon met maatschappelijke zetel in het Brussels Hoofdstedelijk Gewest en ingeschreven bij de Rijksdienst voor Sociale Zekerheid op de Nederlandse taalrol

Daarnaast moet de werknemer in de referteperiode tewerkgesteld zijn bij een werkgever die gesubsidieerd wordt door de Vlaamse overheid op basis van één van de volgende decreten en/of reglementeringen:

- kunstendecreet

- de nominatim in programma H Beleidsdomein CJSMvan de begroting van de Vlaamse overheid ingeschreven organisaties

- het circusdecreet

- het decreet vernieuwd jeugd- en kinderrechtenbeleid

- het transitiereglement

- de continuering van provinciale subsidies door de Vlaamse Gemeenschap

- het decreet houdende flankerende en stimulerende maatregeler ter bevordering van de participatie in cultuur, jeugdwerk en sport (participatiedecreet)

- het reglement publiekswerking van het Vlaams Audiovisuee fonds voor organisaties met internationale uitstraling of structurele werkingen

- Organisaties die structurele subsidies ontvangen van het Vlaams Fonds voor de letteren

Met uitzondering van de subsidies van het Vlaams audiovisuee Fonds en het Vlaams Fonds voor de letteren vallen zowe structurele als projectmatige subsidies onder het toepassingsgebied.

HOOFDSTUK 2 : VOORWERP Artikel 2 Artikel 6 van de collectieve arbeidsovereenkomst van 27 jun 2019 (registratienummer 152859/CO/304) wordt vervanger door :

“Artikel 6 Het bedrag van de eindejaarspremie wordt in 2019 voor elke voltijds tewerkgestelde werknemer verhoogd met 148,99 euro bruto zodat de premie minimaal 600 euro bruto bedraagt (in 2018 was dit 451,01 euro).

Vanaf 2020 wordt het bedrag van de eindejaarspremie van 2019 voor elke voltijds tewerkgestelde werknemer verhoogd met 475 euro bruto zodat de premie minimaal 1.075 euro bruto bedraagt.

Wanneer bij verhoging het bedrag van een volledige dertiende maand wordt overschreden of wanneer reeds een volledige dertiende maand wordt betaald, mag de eindejaarspremie beperkt worden tot het bedrag van de dertiende maand. Bij een onvolledige of deeltijdse tewerkstelling wordt de verschuldigde eindejaarspremie prorata berekend.

Wanneer vanaf 2021 de bedragen (verder) worden aangepast waarmee de eindejaarspremies evenals de minimale

premie worden verhoogd, zal dit vastgelegd worden in een collectieve arbeidsovereenkomst. Hierin zal

de terbeschikkingstelling van de nodige financiële middelen als voorwaarde worden opgenomen, zoals bepaald in artikel 14 van deze collectieve arbeidsovereenkomst, ''

HOOFDSTUK 3 : DUURTIJD EN OPZEGGING

Art. 3. Duur van de overeenkomst en opzeggingsmodaliteiten

Deze collectieve arbeidsovereenkomst geldt voor onbepaalde duur en treedt in werking op 1 januari 2019.

Zij kan door elk der partijen worden opgezegd met een opzeggingstermijn van drie maanden die loopt vanaf de betekening van de opzegging. De opzegging dient betekend te worden bij een ter post aangetekende brief, gericht aan de voorzitter van het Paritair Comité voor het vermakelijkheidsbedrijf, waarvan deze laatste een kopie aan elk der ondertekende partijen laat geworden
