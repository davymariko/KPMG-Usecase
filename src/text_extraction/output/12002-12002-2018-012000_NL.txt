Neerlegging-Dépôt: 08/10/2018 Regist.-Enregistr.: 05/11/2018 N°: 148624/C0/120.02

PARITAIR SUBCOMITE VOOR DE VLASBEREIDING

Collectieve arbeidsovereenkomst van 2 oktober 2018 tot wijziging van de gecoördineerde statuten van het Waarborg- en Sociaal Fonds der Vlasbereiding ingevoerd met de collectieve arbeidsovereenkomst van 1 oktober 2003 tot coördinatie van de statuten van Waarborg- en Sociaal Fonds der Vlasbereiding

CAO van ‘1 oktober 2003: datum registratie 26 november 2003; registratienummer 68720/C0/120.02

CAO van 24 juni 2008: datum registratie 25 juli 2008; registratienummer 88934/C0/120.02

CAO van 3 juni 2009: datum registratie 13 augustus 2009; registratienummer 93704/CO/120.02

CAO van 27 juni 2011: datum registratie 2 september 2011; registratienummer 105507/C0/120.02

CAO van 3 september 2013: datum registratie 1 oktober 2013; registratienummer 117178/C0/120.02

CAO van 18 februari 2014: datum registratie 15 mei 2014; registratienummer 121164/C0/120.02

CAO van 7 december 2015: datum registratie 22 december 2015; registratienummer 132298/C0/120.02

CAO van 31 januari 2018: datum registratie 15 februari 2018; registratienummer 144984/C0/120.02

Gelet op de wet van 7 januari 1958 betreffende de fondsen voor bestaanszekerheid;

Gelet op de collectieve arbeidsovereenkomst van 1 oktober 2003 tot coördinatie van de statuten van het Waarborg- en Sociaal Fonds der Vlasbereiding, gewijzigd door de collectieve arbeidsovereenkomsten van 24 juni 2008, 3 juni 2009, 27 juni 2011, 3 september 2013, 18 februari 2014, 7 december 2015 en 31 januari 2018;

Gelet op de beslissing van de raad van beheer van het Waarborg- en Sociaal Fonds der Vlasbereiding van 29 augustus 2018;

WORDT TUSSEN

het Algemeen Christelijk Vakverbond ACV de Algemene Centrale-ABVV

de ACLVB enerzijds en ABV VEHA VLAS anderzijds

HET VOLGENDE OVEREENGEKOMEN:

Artikel 1 Deze collectieve arbeidsovereenkomst is van toepassing op de werkgevers en op de arbeiders en arbeidsters van de ondernemingen die onder het Paritair Subcomité voor de Vlasbereiding ressorteren.

Artikel 2 Artikel 24 van de gecoördineerde statuten van het Waarborg- en Sociaal Fonds der Vlasbereiding wordt aangevuld met de volgende tekst:

“d) De bijdragen die in artikel 23 f) van de gecoördineerde statuten van het Waarborg- en Sociaal Fonds der Vlasbereiding worden beschreven, zullen wat betreft de bijdragen op de brutolonen van het tweede en derde kwartaal 2018 vervroegd geïnd worden. De vervaldatum voor deze twee kwartalen wordt vastgesteld op 28 november 2018.”

Artikel 3 De ondertekenende partijen verzoeken de Koning deze collectieve arbeidsovereenkomst algemeen verbindend te verklaren bij Koninklijk Besluit.

Artikel 4 Deze collectieve arbeidsovereenkomst treedt in werking op 3 oktober 2018 tot en met 31 december 2018.

Ze kan op verzoek van een van de ondertekenende partijen opgezegd worden met inachtneming van een opzegtermijn van drie maanden, per aangetekend schrijven betekend aan de voorzitter van het Paritair Subcomité voor de Vlasbereiding en aan de ondertekende partijen.
