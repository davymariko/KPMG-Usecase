PARITAIR COMITÉ VOOR DE ORTHOPEDISCHE TECHNOLOGIEËN — PC 340

Collectieve arbeidsovereenkomst van 5 februari 2020

Wijziging aan de collectieve arbeidsovereenkomst van 27 juni 2016 (nr. 134369) tot toekenning van een sociaal voordeel door het “Fonds voor bestaanszekerheid voor de orthopedische technologieën" ter uitvoering van de collectieve arbeidsovereenkomst van 25 april 2014 tot oprichting van een fonds voor bestaanszekerheid en tot vaststelling van zijn statuten

Artikel 1. Deze collectieve arbeidsovereenkomst is van toepassing op de werkgevers en werknemers tewerkgesteld in de ondernemingen die onder de bevoegdheid vallen van het Paritair comité voor de Orthopedische Technologieën — PC 340.

Onder "Werknemers" wordt verstaan mannelijke en vrouwelijke, arbeiders en bedienden,

Artikel. 2. Artikel 7 van de collectieve arbeidsovereenkomst tot toekenning van een sociaal voordeel door het “Fonds voor bestaanszekerheid voor de orthopedische technologieën" ter uitvoering van de collectieve arbeidsovereenkomst van 25 april 2014 tot oprichting van een fonds voor bestaanszekerheid en tot vaststelling van zijn statuten (Overeenkomst geregistreerd op 1 augustus 2016 onder het nummer 134369/CO/340) wordt vervangen als volgt :

“Het bedrag van het sociaal voordeel wordt als volgt vastgesteld :

Totaal jaarlijks bedrag = 145 EUR;

Per twaalfde = 12,83 EUR.”

Artikel. 3. Deze collectieve arbeidsovereenkomst heeft uitwerking vanaf 1 januari 2020 en is gesloten voor onbepaalde tijd.

Zij kan door elk van de ondertekenende partijen worden opgezegd, mits een opzeggingstermijn van drie maanden, betekend bij een ter post aangetekende brief, gericht aan de voorzitter van het Paritair Comité voor de orthopedische technologieën.
