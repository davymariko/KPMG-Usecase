Neerlegging-Dépôt: 18/12/2020 Regist.-Enregistr.: 14/01/2021 N°: 162721/C0/301.05

PARITAIR SUBCOMITE VOOR DE HAVENS VAN ZEEBRUGGE-BRUGGE, OOSTENDE EN NIEUWPOORT

COLLECTIEVE ARBEIDSOVEREENKOMST VAN 04/12/2020 | | | | houdende : DE STORTING IN 2021 EN 2022 VAN EEN BIJZONDERE BIJDRAGE VOOR

DE SCHOLING VAN LAAGGESCHOOLDE EN/OF MET LANGDURIGE VOLLEDIGE WERKLOOSHEID BEDREIGDE HAVENARBEIDERS

De organisaties vertegenwoordigd in het Paritair Subcomité voor de havens van Zeebrugge-Brugge, Oostende en Nieuwpoort te weten : - het Werkgeversverbond der Belgische Havens, vertegenwoordigd door - het Algemeen Christelijk Vakverbond van België, vertegenwoordigd door

- het Algemeen Belgisch Vakverbond vertegenwoordigd door

hebben op 04/12/2020 de hierna vermelde collectieve arbeidsovereenkomst voor de havens van

Zeebrugge-Brugge, Oostende en Nieuwpoort afgesloten.

Artikel 1 Deze collectieve arbeidsovereenkomst is van toepassing op de werkgevers en op de werknemers die

ressorteren onder het Paritair Subcomité voor de havens van Zeebrugge-Brugge, Oostende en Nieuwpoort.

Artikel 2 De in artikel 1 van deze collectieve arbeidsovereenkomst bedoelde werkgevers zijn een bijzondere bijdrage verschuldigd van 0,10 % voor 2021 en 2022 berekend op grond van het volledige loon van de door hen tewerkgestelde werknemers. Tevens wordt rekening gehouden met het K.B. van 19/02/2013 tot

uitvoering van artikel 189 lid 4 van de wet van 27/12/2006 houdende diverse bepalingen.

Artikel 3 De in artikel 2 van deze collectieve arbeidsovereenkomst bedoelde bijzondere bijdrage wordt geïnd door het Compensatiefonds voor Bestaanszekerheid van de havens van Zeebrugge-Brugge, Oostende

en Nieuwpoort.

Artikel 4 De aldus beschikbare gelden zullen aangewend worden om jongere en andere havenarbeiders met plaatsingsmoeilijkheden opnieuw te integreren in het havengebeuren,

Immers rekening houdend met de evolutie van het technologisch gebeuren in de haven en de noodzaak om van laaggeschoolde arbeiders naar meer technisch gevormde en onderlegde arbeiders over te stappen, zullen de “laaggeschoolden” en/of met “langdurige volledige werkloosheid” bedreigde

havenarbeiders, een aangepaste scholing ontvangen.

Zulks zal ondermeer geschieden door het verzekeren van een opleiding en/of bijscholing tot dokautovoerder, lashing in ro-ro en containeractiviteiten en andere technische beroepen binnen het

havenbedrijf.

Artikel 4bis Het fonds voor bestaanszekerheid zal 0,05% van de loonmassa voorbehouden aan één of meerdere van de volgende risicogroepen :

1. de werknemers van minstens 50 jaar oud die in de sector werken;

2. de niet-werkenden en de personen die sinds minder dan een jaar werken en niet-werkend

waren op het ogenblik van hun indiensttreding;

3. de jongeren die nog geen 26 jaar oud zijn en opgeleid worden. Van voornoemde inspanning zal minstens de helft besteed worden aan initiatieven ten gunste van niet-werkende jongeren onder de 26 jaar die een opleiding volgen of een verminderde arbeidsgeschiktheid hebben.

Artikel 5 De Raad van Beheer van het Compensatiefonds voor Bestaanszekerheid voor de havens van Zeebrugge-Brugge, Oostende en Nieuwpoort zal nadere regelen bepalen ter uitvoering van deze

overeenkomst, en zal alle nodige documenten ter beschikking houden met het oog op het toezicht.

Artikel 6 Deze collectieve arbeidsovereenkomst heeft uitwerking met ingang van 01/01/2021 en eindigt op 31/12/2022.
