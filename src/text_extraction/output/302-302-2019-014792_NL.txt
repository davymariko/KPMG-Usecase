Collectieve arbeidsovereenkomst van 29 november 2019 gesloten in het Paritair Comité voor het Hotelbedrijf in uitvoering van het sectorakkoord van 30 oktober 2019 betreffende de loonkostontwikkeling 20192020

Artikel 1 Deze collectieve arbeidsovereenkomst is van toepassing op de werkgevers en werknemers van de ondernemingen die ressorteren onder het Paritair Comité voor het Hotelbedrijf. Voor de toepassing van deze collectieve arbeidsovereenkomst wordt onder "werknemers" verstaan de mannelijke en vrouwelijke werknemers van de ondernemingen die ressorteren onder het Paritair Comité voor het Hotelbedrijf.

Art. 2 Met ingang van 1 oktober 2019 worden de sectorale minimumloonschalen en de reële bruto uur- en maandlonen verhoogd met 0,93 %.

Art. 3 De in het paritair comité vertegenwoordigde vakorganisaties verbinden zich ertoe om tijdens de geldigheidsduur van deze overeenkomst geen bijkomende eisen te stellen op het niveau van het paritair comité en van de ondernemingen in verband met de materies die in deze overeenkomst zijn vervat.

Art. 4 Deze collectieve arbeidsovereenkomst is gesloten voor onbepaalde duur met ingang van Ì oktober 2019.

Deze collectieve arbeidsovereenkomst kan door één van de partijen opgezegd worden mits een opzegging van 3 maanden gericht bij aangetekende brief aan de Voorzitter van het paritair comité en aan de ondertekenende organisaties.
