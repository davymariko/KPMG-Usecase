Neerlegging-Dépôt: 23/10/2019 Regist.-Enregistr.: 14/11/2019 N°: 155176/CO/113

PARITAIR COMITE VOOR HET CERAMIEKBEDRIJF (PC 113)

Collectieve arbeidsovereenkomst van 02/07/2019 met betrekking tot de inning door de Rijksdienst voor Sociale Zekerheid van de patronale bijdragen aan-het Fonds voor Bestaanszekerheid voor het ceramiekbedrijf

Artikel 1 Deze collectieve arbeidsovereenkomst is van toepassing op. de werkgevers en op de werknemers van de ondernemingen die onder het Paritair Comité voor het ceramiekbedrijf ressorteren (PC 113), met uitzondering van de ondernemingen die ressorteren onder het Paritair Subcomité voor de pannenbakkerijen (PC 113.04).

Onder ‘werknemers! worden de arbeiders en arbeidsters verstaan.

Artikel 2 Artikel 18 van de collectieve arbeidsovereenkomst van 24 mei 1995 (registratienummer 47238/C0/113) dat de financiële tussenkomsten regelt van het “Fonds voor Bestaanszekerheid voor het ceramiekbedrijf? ten voordele van de tewerkstelling van werknemers die behoren tot een risicogroep, en dat integraal vervangen werd door artikel 5 van de collectieve arbeidsovereenkomst van 19 december 2018 tot wijziging van de statuten van het Fonds voor

Bestaanzekerheid (registratienummer 150338/CO/113) wordt als volgt vervangen:

“Deze bijdrage wordt geïnd en ingevorderd door de Rijksdienst voor Sociale Zekerheid, die het op haar beurt zal doorstorten aan het Fonds voor Bestaanszekerheid van het ceramiekbedrijf.

De bedragen worden bepaald op basis van de brutolonen aan 108%, rekening houdend met de ploegenpremies, de eindejaarspremie en andere voordelen die met loon gelijkgesteld worden. *

Artikel 3 De Rijksdienst voor Sociale Zekerheid is belast met de inning bij de werkgevers van het bedrag noodzakelijk voor de betaling van de syndicale premie zoals gedefinieerd door de collectieve arbeidsovereenkomst van 19 december 2018, afgesloten door het Paritair Comité van het ceramiekbedrijf, tot wijziging van de statuten van het Fonds voor Bestaanszekerheid (registratienummer 150338/CO/113).

De Rijksdienst voor Sociale Zekerheid zal een bijdrage van 0,5% van de bruto lonen aan 108% inhouden van de werknemers tewerkgesteld in een onderneming of bij een werkgever zoals bepaald in artikel 1.

Het aantal tewerkgestelde werknemers is het aantal dat vermeld wordt op de aangiftes bij de Rijksdienst voor Sociale Zekerheid voor het refertejaar.

Artikel 4 De bijdragen worden op kwartaalbasis geïnd.

81 In uitvoering van artikel 17 van de collectieve arbeidsovereenkomst van 24 mei 1995 (registratienummer 47238/CO/113) worden de patronale bijdragen als volgt verdeeld:

- 0,2% in het derde kwartaal van 2019 - 0,2% in het vierde kwartaal van 2019.

Vanaf 2020 zal de bijdrage 0,10% per kwartaal bedragen.

82 De bijdragen voorzien in artikel 3 worden als volgt verdeeld:

- _1%inhet derde kwartaal van 2019  1% in het vierde kwartaal van 2019.

Vanaf 2020 zal de bijdrage 0,5% per kwartaal bedragen.

Artikel 5 De werkgever is vrijgesteld van de inning van de bijdrage zoals bepaald in artikel 3, indien er, in geval van een geschil tussen de werkgever en de werknemers, een werkonderbreking is geweest zonder dat de werknemers en hun representatieve vakorganisaties alle verzoeningsprocedures en andere bepalingen zoals voorzien door artikel 23 van de collectieve arbeidsovereenkomst van 6 juni 2011 gesloten in het Paritair Comité voor het ceramiekbedrijf, tot vaststelling van het statuut van de vakbondsafvaardigingen van het werkliedenpersoneel van de ondernemingen van het ceramiekbedrijf (registratienummer 105206/CO/113), hebben nageleefd.

Artikel 6 Het globale bedrag van de bijdrage van 0,5% zoals bepaald in artikel 3 wordt gestort door de Rijksdienst voor Sociale Zekerheid aan het Fonds voor Bestaanszekerheid. Deze laatste maakt dit bedrag over aan het “Sociaal Fonds voor de arbeiders van het ceramiekbedrijf”.

Artikel 7 Het eventueel te veel of te weinig ingehouden bedrag door het Fonds voor Bestaanszekerheid van de bijdrage zoals bedoeld in artikel 3 wordt geraamd op basis van het formulier dat als bijlage bij deze collectieve arbeidsovereenkomst gevoegd is,

De verschuldigde bedragen zullen overgeschreven of ingevorderd worden na goedkeuring door de algemene statutaire jaarvergadering van het Fonds voor Bestaanszekerheid.

Artikel 8 Deze collectieve arbeidsovereenkomst treedt in werking op 1 januari 2019. Zij is gesloten voor onbepaalde duur,

Zij kan door de meest gerede partij worden opgezegd met een opzeggingstermijn van 3 maanden, betekend bij aangetekende brief, gericht aan de Voorzitter van het Paritair Comité voor het ceramiekbedrijf.
