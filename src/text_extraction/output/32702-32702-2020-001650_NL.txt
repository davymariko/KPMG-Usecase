Paritair Subcomité voor de beschutte werkplaatsen gesubsidieerd door de Franse Gemeenschapscommissie (PSG 327.02)

Collectieve Arbeidsovereenkomst van 21 januari 2020.

Vervanging van de collectieve arbeidsovereenkomst van 18 april 2016 betreffende de oprichting van een fonds voor bestaanszekerheid genaamd “Fonds voor bestaanszekerheid voor de beschutte werkplaatsen gesubsidieerd door de Franse Gemeenschapscommissie”.

À. OPRICHTING

Artikel 1. Via deze collectieve arbeidsovereenkomst en bij toepassing van de wet van 7 januari 1958 betreffende de Fondsen voor bestaanszekerheid voert het Paritair Subcomité voor de beschutte werkplaatsen gesubsidieerd door de Franse Gemeenschapscommissie een fonds voor bestaanszekerheid in genaamd “Fonds voor bestaanszekerheid voor de beschutte werkplaatsen gesubsidieerd door de Franse Gemeenschapscommissie, waarvan de statuten hierna worden vastgelegd.

Art. 2. Deze collectieve arbeidsovereenkomst is van toepassing op de werkgevers van de beschutte werkplaatsen die ressorteren onder het Paritair Subcomité voor de beschutte werkplaatsen gesubsidieerd door de Franse Gemeenschapscommissie en op de werknemers die ze in dienst hebben.

Art. 3. Deze collectieve arbeidsovereenkomst vervangt de collectieve arbeidsovereenkomst van 18 april 2016 betreffende de oprichting van een fonds voor bestaanszekerheid genaamd “Fonds voor bestaanszekerheid voor de beschutte werkplaatsen gesubsidieerd door de Franse Gemeenschapscommissie" (registratienummer 134542) die algemeen verbindend is verklaard door het koninklijk besluit van 18 oktober 2017 dat is bekendgemaakt in het Belgisch Staatsblad van 13 november 2017.

Met uitzondering van artikel 6 punt 3 en punt 4 die in werking treden op 1 juli 2020, treedt deze collectieve arbeidsovereenkomst in werking op 1 januari 2020. Ze wordt gesloten voor onbepaalde duur. Zij kan door elk van de partijen worden opgezegd vóór 30 juni van elk jaar met ingang op 1 januari van het volgende jaar. De opzegging moet worden betekend bij aangetekend schrijven, gericht aan de voorzitter van het Paritair Subcomité.

B. STATUTEN HOOFDSTUK 1. Benaming en maatschappelijke zetel

Art. 4. Op 15 december 2014 is een fonds voor bestaanszekerheid, genoemd “Fonds voor bestaanszekerheid voor de beschutte werkplaatsen die gesubsidieerd zijn door de Franse Gemeenschapscommissie" opgericht. Het fonds vestigt zijn maatschappelijke zetel aan het Saincteletteplein 13-15, te 1000 Brussel. Deze zetel kan bij unanieme beslissing van het beheerscomité, zoals voorzien bij artikel 11, elders worden overgeplaatst.

HOOFDSTUK Il. Doel

Art. 5. Het fonds dat wordt geregeld door deze overeenkomst, heeft tot doel financiële middelen te herverdelen, waarover het beschikt om de volgende sociale voordelen te financieren, toe te kennen en te betalen ten behoeve van de werknemers en werkgevers die worden bedoeld in artikel 2, alsook de vakorganisaties en werkgeversorganisaties:

Toeslag van het Fonds voor bestaanszekerheid in het kader van het werkloosheidsstelsel; Opleiding BW;

Opleiding van monitoren;

Vakbondsopleiding;

Vakbondspremie;

Economische bevordering van de sector;

Acties voor het welzijn op het werk.

HOOFDSTUK III. Financiering

Art. 6. De financiële middelen van het fonds bestaan uit:

1. bijdragen die trimestrieel door de beschutte werkplaatsen worden gestort aan de Rijksdienst voor Sociale Zekerheid. Deze bijdragen zijn bepaald door het Paritair Subcomité voor de beschutte werkplaatsen gesubsidieerd door de Franse Gemeenschapscommissie Het percentage van de bijdrage wordt door een afzonderlijke collectieve arbeidsovereenkomst vastgesteld;

2. de eventuele opbrengst van intresten die voortvloeien uit deze gekapitaliseerde middelen;

3. een jaarlijkse subsidie van 233.000 euro, die wordt gestort door de Service publique francophone bruxellois (SPFB) aan het Fonds voor Bestaanszekerheid inzake opleiding, vakbondspremies en het stelsel van werkloosheid met bedrijfstoeslag (SWT) van de gesubsidieerde werknemers voor wie een subsidie werd toegekend gedurende ten minste 15 trimesters tijdens de vijf laatste jaren die voorafgaan een de datum van de start van het SWT (conform artikel 94 van het besluit 2018/2292 van het College van de Franse Gemeenschapscommissie betreffende de beschutte werkplaatsen van 28 november 2019).

4, een jaarlijkse subsidie van 63.000 euro die door de SPFB wordt toegekend aan het Fonds voor bestaanszekerheid inzake de economische bevordering van de sector om een voltijdse baan te financieren van een werknemer wiens taak erin bestaat de sector economisch te bevorderen (conform artikel 9581 van het besluit 2018/2292 van het College van de Franse Gemeenschapscommissie betreffende de beschutte werkplaatsen van 28 november 2019).

5. een jaarlijkse subsidie van 50.000 euro die door de SPFB wordt toegekend aan het Fonds voor bestaanszekerheid om campagnes en andere middelen te ontwikkelen ter bevordering van de sector (conform artikel 9582 van het besluit 2018/2292 van het College van de Franse Gemeenschapscommissie betreffende de beschutte werkplaatsen van 28 november 2019).

6. Conform artikel 96 van het besluit 2018/2292 van het College van de Franse Gemeenschapscommissie betreffende de beschutte werkplaatsen van 28 november 2019, zal het degressieve niet-bestede deel van de eindejaarspremie voor de jaren 2019, 2020 en 2021 worden besteed aan de taken van het Fonds voor bestaanszekerheid Het niet-bestede bedrag zal worden vastgesteld door de SPFB en goedgekeurd door het Collegelid dat belast is met het budget.

7. De bedragen die worden vermeld in de punten 3, 4 en 5 van dit artikel, zijn gekoppeld aan de spilindex van de maand augustus 2018 en worden aangepast conform de bepalingen van de wet van 1 maart 1977 houdende inrichting van een stelsel waarbij sommige uitgaven in de overheidssector aan het indexcijfer van de consumptieprijzen van het Rijk worden gekoppeld met uitzondering van de termijn van de verhoging of de daling. Deze wordt toegepast vanaf de eerste maand die volgt op de maand waarin de index het cijfer bereikt die een wijziging rechtvaardigt.

Art. 7. De bijdragen worden geïnd en ingevorderd door de Rijksdienst voor Sociale Zekerheid met toepassing van artikel 7 van de wet van 7 januari 1958 betreffende de fondsen voor bestaanszekerheid.

Art. 8. De administratiekosten van het fonds worden jaarlijks vastgesteld door de paritaire raad van beheer, bedoeld in

artikel 11. Deze kosten worden gedekt door de middelen bedoeld in artikel 6, punten 1., 2. en 3.

HOOFDSTUK IV. Begunstigden, toekenning en betaling van de voordelen

Art. 9. De werknemers van de ondernemingen bedoeld in artikel 2 hebben recht op de sociale voordelen waarvan het bedrag, de aard en de toekenningsvoorwaarden worden bepaald door een collectieve arbeidsovereenkomst die gesloten wordt in het Paritair Subcomité.

Art. 10. De vereffening van de voordelen mag in geen geval ondergeschikt zijn aan de storting van de bijdragen verschuldigd door de werkgever.

HOOFDSTUK V. Beheer

Art. 11. Het fonds wordt beheerd door een paritair beheerscomité dat bestaat uit vier gewone leden en een vertegenwoordiger van de SPFB die een raadgevende stem heeft en beschikt over een vetorecht.

Deze leden worden aangeduid door het Paritair Subcomité voor de helft op voorstel van de representatieve werkgeversorganisaties en voor de andere helft op voorstel van de representatieve werknemersorganisaties.

De leden van het beheerscomité worden aangeduid voor een periode die wordt bepaald door het Paritair Subcomité.

Het mandaat van lid van het beheerscomité neemt een einde in geval van ontslag of overlijden van de betrokkene of wanneer de duur van dit mandaat verstreken is, wanneer de organisatie die het lid heeft voorgedragen zijn/haar vervanging vraagt of wanneer het betreffende lid niet langer deel uitmaakt van de organisatie die hem/haar heeft voorgedragen.

Het nieuwe lid voltooit indien nodig het mandaat van zijn voorganger. De mandaten van de leden van het beheerscomité kunnen worden vernieuwd.

Art. 12. De leden van de raad van beheer gaan geen enkele persoonlijke verplichting aan in verband met de

verbintenissen die door het fonds worden aangegaan. Hun verantwoordelijkheid is beperkt tot de uitvoering van het beheersmandaat dat zij hebben gekregen.

Art. 13. Het beheerscomité kiest een voorzitter en een vicevoorzitter onder de leden van het comité, die respectievelijk en beurtelings uit de afvaardiging van de werknemers en uit de afvaardiging van de werkgevers komen. Elke representatieve organisatie beschikt over een mandaat, hetzij van voorzitter hetzij van vicevoorzitter.

Het beheerscomité duidt ook de personen aan die belast zijn met het secretariaat.

Art. 14. Het beheerscomité beschikt over de meest uitgebreide bevoegdheden voor het beheer en de administratie van

het fonds, binnen de beperkingen vastgesteld door de wet of door deze statuten.

Behalve bij andersluidende beslissing van het beheerscomité treedt dit op in al zijn handelingen en handelt in rechte door toedoen van de voorzitter of van de vicevoorzitter, die gezamenlijk handelen, en die ieder desgevallend vervangen worden door een afgevaardigd beheerder, die hiertoe wordt aangesteld door het beheerscomité.

Het beheerscomité heeft met name als opdracht:

Eventueel personeel van het fonds aan te werven en te ontslaan;

Toezicht uit te oefenen en alle nodige maatregelen te nemen voor de uitvoering van deze statuten;

De administratiekosten te bepalen, alsook de aard van de jaarlijkse inkomsten die deze kosten dekken; Elk jaar in juni een schriftelijk verslag over de uitvoering van zijn taak te bezorgen aan het Paritair Subcomité.

man

Art. 15. Het beheerscomité komt ten minste één keer per semester bijeen in de zetel van het fonds, ofwel na

bijeenroeping van de voorzitter die ambtshalve handelt, ofwel op verzoek van ten minste de helft van de leden van het beheerscomité, alsook op verzoek van één van de vertegenwoordigde organisaties.

De uitnodigingen moeten de agenda vermelden. De notulen worden opgesteld door de secretaris, aangesteld door het beheerscomité en ondertekend door diegene die de vergadering heeft voorgezeten. De uittreksels van deze notulen worden door de voorzitter en de ondervoorzitter ondertekend.

Het beheerscomité kan experts en/of technici uitnodigen.

Art. 16. Het beheerscomité kan slechts geldig beraadslagen en beslissen als ten minste de helft van de leden van de werknemersafvaardiging als van de leden van de werkgeversafvaardiging aanwezig is.

HOOFDSTUK VI. Verdeling en toewijzing van de middelen

Art. 17. De toewijzing en verdeling van de middelen van het fonds worden bepaald in een afzonderlijke collectieve

arbeidsovereenkomst.

Het beheerscomité van het fonds moet waken over het goede beheer van het fonds voor bestaanszekerheid, meer bepaald door alle noodzakelijke maatregelen te nemen met het oog op de continuïteit van de betaling van de toeslagen van het Fonds voor bestaanszekerheid in het kader van het werkloosheidsstelsel en de opleiding van het personeel (conform artikel 25 van het besluit 2018/2292 van het College van de Franse Gemeenschapscommissie betreffende de beschutte werkplaatsen van 28 november 2019).

Het beheerscomité komt elk jaar samen om een schatting te maken van het aantal toekomstige werklozen met toeslag van het Fonds voor bestaanszekerheid.

HOOFDSTUK VII. Controle - Balans en rekeningen

Art.18.

Elk jaar worden de balans en de jaarrekeningen van het afgelopen boekjaar afgestoten op 31 december. Ze worden nagekeken en goedgekeurd door het beheerscomité tegen 30 juni van het daaropvolgende jaar en meegedeeld aan de SPFB.

Art. 19. Conform artikel 12 van de wet van 7 januari 1958 betreffende de Fondsen voor bestaanszekerheid, duidt het Paritair Subcomité een revisor of accountant aan die controle uitoefent op het beheer van het fonds.

Deze moet ten minste éénmaal per jaar verslag uitbrengen aan het Paritair Subcomité.

Bovendien informeert hij regelmatig het beheerscomité van het fonds over de resultaten van zijn onderzoek en doet hij de aanbevelingen die hij nuttig acht.

HOOFDSTUK VIII. Ontbinding en vereffening

Art. 20. Het fonds wordt voor onbepaalde duur opgericht. Het wordt ontbonden door het Paritair Subcomité met inachtneming van een opzeggingstermijn van zes maanden, per aangetekende brief gericht aan de voorzitter van het Paritair Subcomité. Bovengenoemd Paritair Subcomité beslist over de bestemming van de goederen en waarden van het fonds na betaling van het passief.

Deze bestemming moet overeenstemmen met de doelstelling waartoe het Fonds werd opgericht.

Art. 21. Het Paritair Subcomité voor de beschutte werkplaatsen gesubsidieerd door de Franse Gemeenschapscommissie

duidt de vereffenaars aan onder de leden van het beheerscomité.
