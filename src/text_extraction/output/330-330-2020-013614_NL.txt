PARITAIRE COMITE VOOR DE GEZONDHEIDSINRICHTINGEN EN -DIENSTEN

CAO van 12 oktober 2020 tot wijziging van de collectieve arbeidsovereenkomst van 30 juni 2006 tot toekenning van de attractiviteitspremie, geregistreerd onder het nummer 83937/CO/305 en hernomen via de bijzondere collectieve arbeidsovereenkomst van 10 september 2007 met registratienummer

85666/CO/330, en gewijzigd bij collectieve arbeidsovereenkomst van 13 juli 2011.

In opvolging van de Gemeenschappelijke Richtlijnen van de vakbonden en de werkgevers in de gezondheidszorg d.d. 16 maart 2020 met als uitgangspunt dat de werknemer naast de tijdelijke werkloosheid geen bijkomend financieel verlies lijdt, komen deze sociale partners het volgende overeen:

Artikel I Deze collectieve arbeidsovereenkomst is van toepassing op de werkgevers en werknemers van:

- de inrichtingen die aan de wet op de ziekenhuizen onderworpen zijn, met uitzondering van de categorale ziekenhuizen, dit is elk ziekenhuis dat uitsluitend beschikt over een G-dienst (revalidatie van geriatrische patiënten) en/of een Sp-dienst (gespecialiseerde dienst voor behandeling en revalidatie) als vermeld in artikel 5, S1, L, eerste lid, 3° en 4°, van de bijzondere wet van 8 augustus 1980 tot hervorming der instellingen), de psychiatrische verzorgingstehuizen en de initiatieven van beschut wonen, gezondheidsinrichtingen en diensten, die vallen onder de bevoegdheid van de Vlaamse Gemeenschap en/of de Vlaamse Gemeenschapscommissie van het Brussels Hoofdstedelijk Gewest;

- de psychiatrische verzorgingstehuizen, de initiatieven van beschut wonen, rusthuizen voor bejaarden, rust- en verzorgingstehuizen en dienstencentra die verzorging verlenen ten gunste van bejaarden, centra voor functionele revalidatie, en diensten voor gezondheidspromotie, die zijn erkend en gesubsidieerd door het Waals Gewest of door de Gemeenschappelijke Gemeenschapscommissie van het Brussels Hoofdstedelijk Gewest

- de revalidatiecentra meer bepaald, de instellingen waarmee het Verzekeringscomité van het Riziv op voorstel van het College van geneesheren directeurs, in uitvoering van artikel 22, 6° van de wet betreffende de verplichte verzekering voor geneeskundige verzorging en uitkeringen gecoördineerd op 14 juli 1994, een overeenkomst heeft gesloten en die niet vallen onder de toepassing van artikel 5, 8 1, L, 5° van de bijzondere wet van 8 augustus 1980 tot hervorming van de instellingen;

- de thuisverpleging;

- de geïntegreerde diensten voor thuisverzorging;

- de diensten voor het bloed van het Rode Kruis van België;

- de medisch-pediatrische centra;

- de wijkgezondheidscentra.

Onder “werknemers” wordt verstaan : het mannelijk en vrouwelijk werklieden- en bediendepersoneel.

Artikel 2 In artikel 5, 81 van de collectieve arbeidsovereenkomst van 30 juni 2006 wordt volgende alinea toegevoegd: ‘In aanvulling op de tweede alinea, worden voor de berekening van de attractiviteitspremie voor het jaar 2020 eveneens als gelijkgestelde prestaties beschouwd de dagen van arbeidsonderbreking ingevolge tijdelijke werkloosheid ten gevolge van de pandemie, veroorzaakt door het coronavirus, voor de werknemers die een

erkenning van de tijdelijke werkloosheid genoten hebben in de periode van l februari 2020 tot en met 30 september 2020.”

Artikel 3 De collectieve arbeidsovereenkomst wordt gesloten voor een bepaalde duur. Zij treedt in werking op 1 maart 2020 en houdt op van kracht te zijn op 31 december 2020.

Artikel 4 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
