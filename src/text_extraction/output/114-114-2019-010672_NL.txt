9 juli 2019

COLLECTIEVE ARBEIDSOVEREENKOMST VAN 9 JULI 2019 BETREFFENDE DE TOEKENNING VAN EEN SECTORAAL CONVENTIONEEL STELSEL VAN WERKLOOSHEID MET BEDRIJFSTOESLAG (SWT) VOOR DE PERIODE 2019 — 2020 VOOR ARBEIDERS MET EEN LANGE LOOPBAAN IN HET PARITAIR COMITE VOOR DE STEENBAKKERIJ

HOOFDSTUK I — TOEPASSINGSGEBIED

Artikel 1 Deze cao is van toepassing op de werkgevers en arbeiders van de ondernemingen welke ressorteren onder het paritair comité voor de Steenbakkerij.

De termen ‘arbeider’, ‘hij’, ‘zijn’, … verwijzen naar arbeiders en arbeidsters.

Artikel 2 Deze cao wordt gesloten ter uitvoering van het KB van 3 mei 2007 tot regeling van het stelsel van werkloosheid met bedrijfstoeslag (hierna KB van 3 mei 2007).

Deze cao wordt tevens gesloten ter uitvoering van de volgende cao's gesloten in de Nationale Arbeidsraad (NAR):

- nr. 134 van 23 april 2019 tot invoering van een stelsel van bedrijfstoeslag voor sommige oudere werknemers met een lange loopbaan die worden ontslagen;

-_nr. 135 van 23 april 2019 tot vaststelling op interprofessioneel niveau, voor 2019 en 2020, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen;

-_nr. 17 van 19 december 1974 tot invoering van een regeling van aanvullende vergoeding ten gunste van sommige bejaarde werknemers indien zij worden ontslagen (hierna cao nr. 17).

HOOFDSTUK II — RECHTHEBBENDEN

Artikel 3 1. Overeenkomstig de bepalingen van artikel 3, 87 van het KB van 3 mei 2007 en onder voorbehoud van eventuele aanpassingen aangebracht aan deze

9 juli 2019

reglementering, wordt een recht op bedrijfstoeslag voor het sectoraal conventioneel stelsel van werkloosheid (SWT) toegekend, ten laste van het Sociaal Fonds voor de Baksteenindustrie (hierna Sociaal Fonds), voor arbeiders die worden ontslagen (behalve in het geval van dringende reden) en die cumulatief aan de volgende voorwaarden voldoen:

- Recht hebben op een wettelijke werkloosheidsuitkering;

- De arbeiders ontslagen tussen 1 januari 2019 en 31 december 2020 moeten de leeftijd van 59 jaar bereiken uiterlijk op 31 december 2020 en op het ogenblik van de beëindiging van de arbeidsovereenkomst;

-__Op het ogenblik van de beëindiging van de arbeidsovereenkomst een beroepsloopbaan van 40 jaar als loontrekkende kunnen bewijzen;

- Een sectoranciënniteit van 10 jaar kunnen aantonen.

2. De aanvragen om te kunnen genieten van het sectoraal conventioneel SWT kunnen worden ingediend wanneer aan de voorwaarden wordt voldaan zoals voorzien ín dit artikel 3.1.

Artikel 4 Het Sociaal Fonds waarborgt in alle gevallen de betaling van de bedrijfstoeslag voor het sectoraal conventioneel SWT, behalve wanneer de wetgeving op de sluiting van de onderneming van toepassing ís.

HOOFDSTUK [II — BEDRIJFSTOESLAG

Artikel 5 1. De arbeiders die voldoen aan de voorwaarden vermeld in artikel 3 van deze cao, hebben recht op een bedrijfstoeslag zoals voorzien in de cao nr. 17, 2. Deze bedrijfstoeslag wordt toegekend aan de arbeiders in uitvoering van de artikelen 5 en 6 van de statuten, zoals vastgesteld in de cao van 24 januari 2019 houdende de wijziging en de coördinatie van de statuten van het Sociaal Fonds voor de Baksteenindustrie (KB 16 juni 2019).

3. Bovendien worden de bijzondere werkgeversbijdragen, opgelegd door titel Xl, hoofdstuk VI, afdeling 2 van de wet van 27 december 2006 houdende diverse bepalingen (I), ten laste genomen door het Sociaal Fonds.

Ook ín geval van wijziging van deze regeling van werkgeversbijdragen of in geval van bijkomende

9 juli 2019

werkgeversbijdragen, zullen deze ten laste worden genomen door het Sociaal Fonds.

Artikel 6 Het brutoloon, zoals omschreven in artikel 7 van de cao nr. 17, van arbeiders die tijdens een bepaalde periode voorafgaand aan het SWT hebben genoten van tijdkrediet of loopbaanonderbreking of ontslagcompensatievergoeding, zal worden geactualiseerd met de loonaanpassingen ingevolge de stijging van het indexcijfer en de conventionele loonsverhogingen die er in die periode hebben plaatsgehad en berekend op basis van de voltijdse tewerkstelling die ze voordien hadden.

HOOFDSTUK [V — PROCEDURE

Artikel 7 1. Vooraleer over te gaan tot het ontslag, pleegt de werkgever overleg met de betrokken arbeiders. Daarnaast wint hij het advies in van de ondernemingsraad, bij ontstentenis daarvan van de syndicale afvaardiging of bij ontstentenis daarvan van de vertegenwoordigers van de representatieve werknemersorganisaties.

2. De opzegging wordt betekend binnen de 7 kalenderdagen volgend op het gemeenschappelijk besluit dat werd genomen tijdens voormeld overleg. 3. Op het ogenblik van de betekening van het ontslag, zendt de werkgever aan het Sociaal Fonds, op een daartoe bestemd formulier, in 2 exemplaren, de gegevens welke betrekking hebben op het voormeld gemeenschappelijk besluit.

4. Het  toezichtcomité, zoals opgericht overeenkomstig artikel 10, doet uitspraak over de geldigheid van de ingezonden gegevens.

HOOFDSTUK V — UITKERINGSMODALITEITEN

Artikel 8 De bedrijfstoeslag van het sectoraal conventioneel SWT wordt uitgekeerd aan de arbeider in de loop van de maand die volgt op de maand waarop de arbeider recht heeft op de wettelijke werkloosheidsuitkering.

Artikel 9 Het sectoraal conventioneel SWT mag niet worden gecumuleerd met andere vergoedingen of toelagen

9 juli 2019

voortvloeiend uit de stopzetting van de bedrijvigheid, verleend krachtens wettelijke, conventionele of reglementaire bepalingen, met uitzondering van de sectorale afscheidspremie.

HOOFDSTUK VI — TOEZICHT

Artikel 10 1. In de schoot van het Sociaal Fonds wordt een toezichtcomité opgericht, waarvan de leden door de Raad van Bestuur van het Sociaal Fonds worden aangeduid. 2. Dit toezichtcomité heeft tot taak: a. Uitspraak te doen over de ingezonden formulieren; b. Te waken over de vervanging van de arbeiders in SWT; c. Uitspraak te doen over uitzonderlijke gevallen; d. Verslag uit te brengen aan de Raad van Bestuur van het Sociaal Fonds over de uitvoering van deze cao.

HOOFDSTUK VII — VRIJSTELLING VAN AANGEPASTE BESCHIKBAARHEID

Artikel 11 In toepassing van artikel 22 8 3 van het KB van 3 mei 2007 kunnen de arbeiders op hun vraag vrijgesteld worden van de verplichting aangepast beschikbaar te zijn.

HOOFDSTUK VIII — GELDIGHEID

Artikel 12 Deze cao is gesloten voor een bepaalde duur en treedt in werking op 1 januari 2019 en houdt op van kracht te zijn op 31 december 2020.

Zij wordt neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij Koninklijk Besluit wordt gevraagd.
