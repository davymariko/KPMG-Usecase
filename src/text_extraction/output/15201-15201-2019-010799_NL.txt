Neerlegging-Dépôt: 24/07/2019 Regist.-Enregistr.: 06/08/2019 N°: 153279/CO/152.01

Paritair Subcomité voor de gesubsidieerde inrichtingen van het vrij onderwijs van de Vlaamse Gemeenschap (PSC 152.01)

Collectieve arbeidsovereenkomst van 27/06/2019 betreffende het sociaal sectoraal pensioenstelsel voor de werknemers tewerkgesteld in een gesubsidieerde inrichting van het vrij onderwijs van de Vlaamse Gemeenschap.

PREAMBULE

Deze collectieve arbeidsovereenkomst heeft als doel te verduidelijken dat er pas individuele rechten

worden opgebouwd vanaf 01/07/2019. Het sectoraal pensioenstelsel is weliswaar in werking getreden op

1 juli 2018 maar omdat de RSZ de bijdragen niet met terugwerkende kracht kan innen, kunnen individuele

rechten pas worden opgebouwd vanaf 01/07/2019. Dat betekent dat personeelsleden in dienst op of na 1

juli 2019 het recht op een aanvullend pensioen openen. Voor die personeelsleden die het recht openen, wordt de pensioentoezegging gedaan vanaf 1 juli 2018.

_Toepassingsgebied

‘Art. 1. 81. Deze collectieve arbeidsovereenkomst is van toepassing op de werkgevers en op de werknemers van de inrichtingen van het vrij onderwijs waarvan de maatschappelijke zetel gevestigd is in het Vlaams Gewest, en voor de inrichtingen gesubsidieerd door de Vlaamse Gemeenschap, waarvan de maatschappelijke zetel in het Brussel Hoofdstedelijk Gewest gevestigd is en die bij de Rijksdienst voor Sociale Zekerheid ingeschreven zijn op de Nederlandse taalrol. Uitgezonderd zijn de hogescholen.

S 2. Met “werknemers” worden de mannelijke en vrouwelijke arbeiders bedoeld.

Algemeen verbindendverklaring

Art. 2. De partijen vragen de algemeen verbindendverklaring van deze collectieve arbeidsovereenkomst aan.

Openen van individuele rechten

Art. 3. In het artikel 16 van de cao van 4 april 2019 betreffende het sociaal sectoraal pensioenstelsel, geregistreerd onder het nr. 151736/CO/152.01 wordt bepaald dat het sociaal sectoraal pensioenstelsel in werking treedt op 1 juli 2018. Ter aanvulling wordt bepaald dat individuele rechten pas opgebouwd worden vanaf 1 juli 2019.

Inwerkingtreding, duur en opzeggingsprocedure van deze collectieve arbeidsovereenkomst

Art. 4. Deze collectieve arbeidsovereenkomst treedt in werking op 1 juli 2018 en wordt gesloten voor onbepaalde duur.

Art. 5. Deze collectieve arbeidsovereenkomst kan opgezegd worden mits een opzeggingstermijn van zes maanden, betekend bij een ter post aangetekende brief gericht aan de voorzitter van het Paritair Subcomité voor de gesubsidieerde inrichtingen van het vrij onderwijs van de Vlaamse Gemeenschap.
