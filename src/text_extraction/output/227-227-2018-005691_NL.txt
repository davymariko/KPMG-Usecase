°2 7

Paritair Comité voor de audiovisuele sector Collectieve arbeidsovereenkomst van 20 april 2018 Invoering van een stelsel van werkloosheid met bedrijfstoeslag “zware beroepen” en invoering van een stelsel van werkloosheid met bedrijfstoeslag ten gunste van de werknemers die hebben gewerkt in een arbeidsstelsel met “nachtprestaties”

Hoofdstuk [: Toepassingsgebied

Deze collectieve arbeidsovereenkomst vervangt de cao dd 24 november 2017 (nr. 143333/co/227).

Deze collectieve arbeidsovereenkomst is van toepassing op de werkgevers en op de werknemers die ressorteren onder het Paritair Comité voor de audiovisuele sector.

Onder “werknemer” wordt het mannelijk of vrouwelijk personeel verstaan, ongeacht het

type overeenkomst op grond waarvan hij/zij in dienst genomen is.

Hoofdstuk Il: Toepasselijke wetgeving

Deze collectieve arbeidsovereenkomst is gesloten in uitvoering van de Collectieve Arbeidsovereenkomsten nr. 120, 121 en 122 van 21 maart 2017 tot vaststelling op interprofessioneel niveau, voor 2017-2018, van de leeftijd vanaf de welke een stelsel van werkloosheid met bedrijfstoeslag kan worden toegekend aan sommige oudere werknemers in een zwaar beroep die worden ontslagen.

Hoofdstuk III: Algemeen verbindend

Art. 3. Deze collectieve arbeidsovereenkomst wordt neergelegd op de Griffie van de Algemene Directie van de Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg, overeenkomstig de bepalingen van het koninklijk besluit van 7 november 1969 tot vaststelling van de modaliteiten van neerlegging van de collectieve arbeidsovereenkomsten.

De ondertekenende partijen vragen dat deze

collectieve arbeidsovereenkomst zo vlug mogelijk algemeen verbindend wordt verklaard.

Hoofdstuk IV: Leeftijds- en loopbaanvoorwaarden

Art. 4. Voor de periode van 1 januari 2017 tot 31 december 2018 wordt de toegangsleeftijd tot het SWT zoals bepaald in de collectieve arbeidsovereenkomst nr. 17 van 19 december 1974, gesloten in de Nationale Arbeidsraad, tot invoering van een regeling van aanvullende vergoeding ten gunste van sommige oudere werknemers indien zij worden ontslagen, algemeen verbindend verklaard bij koninklijk besluit van 16 januari 1975, gepubliceerd in het Belgisch Staatsblad van 31 januari 1975, uitgebreid tot alle werknemers vanaf de leeftijd van 58 jaar voor het jaar 2017 en 59 jaar voor het jaar 2018 voor wie deze collectieve arbeidsovereenkomst toepasbaar is, voor zover de werknemers en de werkneemsters een beroepsloopbaan kunnen bewijzen van 35 jaar en tewerkgesteld zijn geweest in het kader van een zwaar beroep.

De werknemers ontslagen in 2017 moeten de leeftijd van 58 jaar uiterlijk op 31 december 2017 en op het ogenblik van de beëindiging van de arbeidsovereenkomst bereikt hebben.

De werknemers ontslagen in 2018 moeten de leeftijd van 59 jaar uiterlijk op 31 december 2018 en op het ogenblik van de beëindiging van de arbeidsovereenkomst bereikt hebben.

Van deze 35 jaar :

-  Moeten ofwel, ten minste 5 jaar, berekend van datum tot datum, een zwaar beroep omvatten en deze periode van 5 jaar moet zich situeren in de laatste 10 kalenderjaren, berekend van datum tot datum, voor het einde van de arbeidsovereenkomst ;

Ofwel moeten, ten minste 7 jaar, berekend van datum tot datum, een zwaar beroep omvatten en deze periode van 7 jaar moet zich situeren in de laatste 15 kalenderjaren, berekend van datum tot datum, voor het einde van de arbeidsovereenkomst;

Voor de definitie van een zwaar beroep wordt verwezen naar artikel 3, 8 3, van het koninklijk besluit van 3 mei 2007 tot regeling van het

stelsel van werkloosheid met bedrijfstoeslag in het kader van het Generatiepact

Voor de periode van 1 januari 2017 tot 31 december 2018, wordt de toegangsleeftijd tot het SWT zoals bepaald in de collectieve arbeidsovereenkomst nr. 17 van 19 december 1974, gesloten in de Nationale Arbeidsraad, tot invoering van een regeling van aanvullende vergoeding ten gunste van sommige oudere werknemers indien zij worden ontslagen, algemeen verbindend verklaard bij koninklijk besluit van 16 januari 1975, gepubliceerd in het Belgisch Staatsblad van 31 januari 1975, uitgebreid tot alle werknemers vanaf de leeftijd van 58 jaar voor het jaar 2017 en 59 jaar voor het jaar 2018, die een loopbaan van 33 jaar kunnen bewijzen, die gedurende 20 jaar hebben gewerkt in een arbeidsstelsel met nachtprestaties, en op wie deze collectieve arbeidsovereenkomst toepasbaar is.

De werknemers ontslagen in 2017 moeten de leeftijd van 58 jaar uiterlijk op 31 december 2017 en op het ogenblik van de beëindiging van de arbeidsovereenkomst bereikt hebben.

De werknemers ontslagen in 2018 moeten de leeftijd van 59 jaar uiterlijk op 31 december 2018 en op het ogenblik van de beëindiging van de arbeidsovereenkomst bereikt hebben.

Hoofdstuk V!: Betaling aanvullende vergoeding

De betaling van de aanvullende vergoeding van het voltijds SWT wordt gesolidariseerd door de werkgeversbijdrage, zoals vastgelegd door de collectieve arbeidsovereenkomst van 6 november 2017 met betrekking tot het Stelsel Werkloosheid met Bedrijfstoeslag (SWT Algemeen Stelsel).

Deze bijdrage wordt geïnd volgens de bepalingen van de statuten van het Sociaal Fonds van de Audiovisuele Sector opgericht per CAO van 17 februari 2012 (nr. 108963/co/227).

De aanvullende vergoeding van SWT wordt, ter gelegenheid van de overgang van een deeltijds tijdskrediet naar het voltijds SWT, berekend op basis van het voltijds loon.

Hoofdstuk VI : Geldigheidsduur

Deze collectieve arbeidsovereenkomst wordt gesloten voor bepaalde tijd van 1 januari 2017 tot 31 december 2018.
