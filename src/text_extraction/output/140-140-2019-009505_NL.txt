Paritair Comité voor het Vervoer en de Logistiek

Collectieve arbeidsovereenkomst van 20 juni 2019 betreffende de invoering van een overlegprocedure bij de wijziging van chauffeursdiensten

Hoofdstuk I. Toepassingsgebied

Artikel 1. $ 1. Deze collectieve arbeidsovereenkomst is van toepassing op de werkgevers die ressorteren onder het Paritair Comité voor het Vervoer en de Logistiek en van wie de activiteit bestaat uit het verzekeren van geregeld vervoer in opdracht van de Vlaamse Vervoermaatschappij (VVM) alsook op de leden van hun rijdend personeel die aan de uitvoering van dit vervoer zijn toegewezen.

$ 2. Onder “geregeld vervoer” wordt verstaan het personenvervoer verricht voor rekening van de VVM en de SRWT-TEC, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren.

$ 3. Met “rijdend personeel” worden zowel de vrouwelijke als de mannelijke leden van het rijdend personeel bedoeld.

Hoofdstuk IT Definitie

Artikel 2. 8 1. Voor de toepassing van onderhavige collectieve arbeidsovereenkomst wordt verstaan onder “personeel” :

a) de vakbondsafvaardiging, opgericht bij collectieve arbeidsovereenkomst van 28 februari 1977 betreffende het statuut van de vakbondsafvaardigingen in de vervoerondernemingen van openbare en speciale autobusdiensten en autocardiensten.

b) het rijdend personeel in de ondernemingen zonder vakbondsafvaardiging.

$ 2. De toepassing van artikel 2, $ 1, b) doet geen afbreuk aan het recht op tussenkomst van de  vakbondssecretaris(sen) krachtens de collectieve arbeidsovereenkomst van 28 juni 2007 betreffende het recht op tussenkomst vanwege de representatieve werknemersorganisaties.

Hoofdstuk III Invoering van een overlegprocedure

Artikel 3. In de ondernemingen die geregeld vervoer in opdracht van de VVM verzekeren, wordt bij de wijziging van de chauffeursdiensten een overlegprocedure toegepast als volet :

1) Wanneer de werkgever de buslopen van de VVM ontvangt (= dag 0), informeert hij ten laatste binnen 5 werkdagen het personeel hiervan elektronisch en door uithanging van een bericht. Deze informatie wordt conform artikel 2 gegeven aan de vakbondsafvaardiging of, bij afwezigheid hiervan, aan het rijdend personeel, dat zich kan laten bijstaan door een vakbondssecretaris.

2) De werkgever bezorgt de diensten die uit de buslopen voortvloeien ter advies aan het personeel ten laatste binnen 20 werkdagen te rekenen vanaf dag 0.

3) Het personeel bezorgt zijn eventuele opmerkingen binnen 10 werkdagen na ontvangst van de diensten. Hiervoor wordt gebruik gemaakt van een register van opmerkingen of van elektronische middelen (bvb. intranet, mail) die door de werkgever ter beschikking worden gesteld. Op vraag van de vakbondsafvaardiging of van het rijdend personeel, dat zich kan laten bijstaan door een vakbondssecretaris, kunnen één of meer fysische vergaderingen eveneens belegd worden. De toetsing door het personeel gebeurt a.d.h.v. de van toepassing zijnde collectieve arbeidsovereenkomsten en van de exploitatie-omstandigheden

waarin de diensten moeten worden uitgevoerd. Op initiatief van de werkgever en/of op verzoek van het personeel, kan de werkgever een onderhoud met de VVM aanvragen omtrent de impact van de geplande wijzigingen op de onderneming en het rijdend personeel. Op vraag van het personeel kan dit laatste aanwezig zijn bij dit onderhoud.

Bij gebrek aan opmerkingen binnen 10 werkdagen wordt het personeel geacht akkoord te gaan met de door de werkgever opgestelde diensten.

4) Binnen 10 werkdagen na ontvangst van de opmerkingen of na het verstrijken van de termijn van 10 werkdagen vermeld onder 3), indien geen opmerkingen werden geformuleerd, communiceert de werkgever de definitieve diensten. Hij deelt bovendien gemotiveerd mee aan de vakbondsafvaardiging of, bij afwezigheid hiervan aan het rijdend personeel, en ingeval van tussenkomst van een vakbondssecretaris aan de vakbondssecretaris, welk gevolg hij gaf aan de gemaakte opmerkingen.

Artikel 4. 8 1, De termijnen gehanteerd in artikel 3 van onderhavige collectieve arbeidsovereenkomst gaan uit van de door de VVM krachtens het bestek geregeld vervoer te respecteren termijn van drie maanden voor de kennisgeving van de wijzigingen aan de werkgever.

8 2. Indien deze termijn van drie maanden niet gerespecteerd wordt, wordt de procedure vermeld in artikel 3 niettemin toegepast, waarbij de exploitatie start op de door de VVM voorziene ingangsdatum op basis van de gewijzigde chauffeursdiensten.

Hoofdstuk _ IV. Inwerkingtreding en geldigheidsduur

Artikel 5. $ 1. Deze collectieve arbeidsovereenkomst heeft uitwerking met ingang van 1 september 2019 en is gesloten voor onbepaalde duur.

$ 2. Zij kan door elk van de contracterende partijen worden opgezegd. Deze opzegging moet minstens drie maanden op voorhand geschieden bij een ter post aangetekende brief, gericht aan de voorzitter van het Paritair Comité voor het Vervoer en de Logistiek, die zonder verwijl de betrokken partijen in kennis zal stellen. De termijn van drie maanden begint te lopen vanaf de datum van verzending van bovengenoemde aangetekende brief.
