Paritair subcomité voor de erkende ondernemingen die buurtwerken of diensten leveren

Collectieve arbeidsovereenkomst van 28/02/2019

WIJZIGING VAN DE STATUTEN VAN HET “FONDS VOOR BESTAANSZEKERHEID VOOR DE ERKENDE ONDERNEMINGEN DIE BUURTWERKEN OF -DIENSTEN LEVEREN »

Artikel 1 Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Subcomité voor de erkende ondernemingen die buurtwerken of —-diensten leveren.

Artikel 2 Artikel A2. van de collectieve arbeidsovereenkomst van 9 november 2005 (78445/CO/322.01) tot oprichting van een fonds voor bestaanszekerheid voor de erkende ondernemingen die buurtwerken of — diensten leveren en tot vaststelling van zijn statuten, wordt als volgt vervangen:

« Het Paritair subcomité beslist een Fonds voor Bestaanszekerheid voor de erkende ondernemingen die buurtwerken of diensten leveren op te richten, gewoonlijk “Sociaal Fonds voor de Dienstencheques” genoemd, waarvan de statuten gevoegd zijn in bijlage”

Artikel 3 Artikel B.1., eerste lid, van de collectieve arbeidsovereenkomst van 9 november 2005 (78445/CO/322.01) tot oprichting van een fonds voor bestaanszekerheid voor de erkende ondernemingen die buurtwerken of — diensten leveren en tot vaststelling van zijn statuten, wordt als volgt vervangen:

“Er wordt vanaf 1 januari 2005 een fonds voor bestaanszekerheid opgericht, "Fonds voor bestaanszekerheid voor de erkende ondernemingen die buurtwerken of diensten leveren" gewoonlijk “Sociaal Fonds voor de Dienstencheques” genoemd.

Artikel 4 Artikel 16, eerste lid, van de collectieve arbeidsovereenkomst van 9 november 2005 (78445/CO/322.01) tot oprichting van een fonds voor bestaanszekerheid voor de erkende ondernemingen die buurtwerken of — diensten leveren en tot vaststelling van zijn statuten, wordt als volgt vervangen:

“Elk jaar op 30 juni worden de rekeningen afgesloten van het verlopen dienstjaar.”

Artikel 5 Deze collectieve arbeidsovereenkomst treedt retroactief in werking op 01/01/2017 en wordt gesloten voor onbepaalde duur.

Zij kan, mits een opzeggingstermijn van drie maanden wordt in acht genomen, door elk van de partijen worden opgezegd met een aangetekend schrijven gericht aan de voorzitter van het Paritair Subcomité voor de erkende ondernemingen die buurtwerken of —diensten leveren.
