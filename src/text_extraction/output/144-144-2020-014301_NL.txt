Paritair Comité voor de landbouw

Collectieve arbeidsovereenkomst van 10 december 2020 betreffende de syndicale premie

PREMABULE

Deze collectieve arbeidsovereenkomst heeft als doel de dagen tijdelijke werkloosheid overmachtcorona toe te voegen aan de dagen die gelijkgesteld worden voor de berekening van de syndicale premie

HOOFDSTUK 1. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Comité voor de landbouw met uitzondering van:

e de werknemers die tewerkgesteld worden in de sector en die bedoeld worden in artikel 8bis van koninklijk besluit van 28 november 1969, Belgisch Staatsblad 5 december 1969, inzake sociale zekerheid.

e De werkgevers die als hoofdactiviteit de vlasteelt, de hennepteelt, de eerste verwerking van vlas en/of hennep hebben, en de door hen tewerkgestelde werknemers. Onder eerste verwerking wordt verstaan: het scheiden van de verschillende onderdelen van de plant.

Onder werknemers worden verstaan zowel de arbeiders als de arbeidsters.

HOOFDSTUK II. Toekenningsmodaliteiten van de syndicale premie

Art. 2. Er wordt jaarlijks een syndicale premie toegekend. Het globaal jaarlijks bedrag ervan wordt toegekend aan de werklieden die op 30 juni van de referteperiode, lopende van 1 juli van een bepaald kalenderjaar tot 30 juni van het daaropvolgende kalenderjaar, tezelfdertijd en dat gedurende minstens twaalf maanden :

NS

a) lid zijn van één van de representatieve interprofessionele werknemersorganisaties, vertegenwoordigd in het P.C. voor de landbouw

b) krachtens een arbeidsovereenkomst verbonden zijn aan een in art. l bedoelde onderneming.

Art. 3. Aan de werklieden die tijdens de referteperiode gedurende minder dan twaalf maanden voldoen aan de in art. 2, a) en b) vermelde voorwaarden, wordt de sociale premie toegekend a rata van 1/12% van het globaal jaarlijks bedrag en dit overeenkomstig de hierna vermelde formule. Onder dezelfde voorwaarden wordt aan de tijdens de referteperiode gepensioneerde werknemers, alsmede aan de echtgenoot of echtgenote van een tijdens een referteperiode overleden werknemer, de syndicale premie toegekend :

e _voltijdsen voor elk kwartaal uit de referteperiode wordt in functie van het aantal gepresteerde en/of gelijkgestelde dagen x/12%° van het globaal bedrag toegekend en dit overeenkomstig de volgende vaststelling :

— minder dan 22 dagen : 1/12 — van 22 tot en met 43 dagen : 2/12 — 44 dagen en meer : 3/12

e deeltijdsen : voor elk kwartaal uit de referteperiode wordt in functie van het aantal gepresteerde en/of gelijkgestelde dagen x/12%” van het globaal bedrag toegekend en dit overeenkomstig de volgende vaststelling :

— minder dan 10 dagen : 1/12 — van 11 tot en met 21 dagen : 2/12 — 22 dagen en meer : 3/12

Voor de toepassing van deze formule wordt onder gelijkgestelde dagen verstaan de dagen die voor de toepassing van de reglementering inzake de jaarlijkse vakantie voor handarbeiders als gelijkgestelde dagen worden gekwalificeerd. Onder gelijkgestelde dagen worden eveneens verstaan de dagen tijdelijke werkloosheid omwille van overmacht-corona.

De gepresteerde en gelijkgestelde dagen worden afgelezen uit de RSZ-aangifte.

Art. 4. De werknemers ontvangen in de maand december volgend op de referteperiode, van het Waarborg en Sociaal Fonds voor de Landbouw een attest van rechthebbende. Dit attest vermeld de arbeids- en gelijkgestelde dagen bedoeld in art. 3 en dit met betrekking tot de in art. 2 aangegeven referteperiode.

Art. 5. De interprofessionele organisaties van werknemers, bedoeld in art. 2, verifiëren of de werknemer gedurende de ganse referteperiode aangesloten was bij de werknemersorganisatie. Dit aspect kan gecontroleerd worden door het Waarborg- en Sociaal Fonds voor de Landbouw.

HOOFDSTUK III. Bedrag

Art. 6. Het bedrag van de syndicale premie wordt als volgt vastgesteld:

e _Globaaljaarlijks bedrag: 145,00 EUR

e Per 1/12%: 12,08 EUR

HOOFDSTUK IV. Uitbetaling

Art. 7. In toepassing van art. 6, b) van de collectieve arbeidsovereenkomst van 18 mei 1995, gesloten in het P.C. voor de Landbouw, tot oprichting van een fonds voor bestaanszekerheid en vaststelling van zijn statuten, algemeen verbindend verklaard bij K.B. van 8 december 1995 en gewijzigd bij collectieve arbeidsovereenkomst van 25 april 1997, wordt de sociale premie uitbetaald ten laste van het “Waarborg- en Sociaal Fonds voor de Landbouw". De raad van bestuur van het fonds stelt de praktische modaliteiten vast met betrekking tot de uitvoering van dit artikel.

HOOFDSTUK V. Geldigheid

Art. 8. Deze collectieve arbeidsovereenkomst heeft uitwerking met ingang van 1 maart 2020 en is gesloten voor een onbepaalde duur.

Zij kan door elk van de ondertekenende partijen worden opgezegd met een opzeg van drie maanden, betekend bij een ter post aangetekende brief, gericht aan de voorzitter van het Paritair Comité voor de landbouw.

Art. 9, Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve overeenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering .
