Neerlegging-Dépôt: 03/01/2020 Regist.-Enregistr.: 20/02/2020 N°: 157205/CO/140

Paritair Comité voor het Vervoer en de Logistiek

Collectieve arbeidsovereenkomst van 19 december 2019

Toekenning van een eindejaarspremie voor 2019 aan het rijdend personeel van de ondernemingen van bijzondere vormen van geregeld vervoer

Art. 1. $ 1. Deze collectieve arbeidsovereenkomst is van toepassing op de werkgevers van de ondernemingen van bijzondere vormen van geregeld vervoer die ressorteren onder het Paritair Comité voor het Vervoer en de Logistiek, alsook op de werklieden die aan de uitvoering van dit vervoer zijn toegewezen.

$ 2. Met bijzondere vormen van geregeld vervoer wordt bedoeld het vervoer, ongeacht door wie het wordt georganiseerd, van bepaalde categorieën reizigers met uitsluiting van andere reizigers, voor zover dat vervoer geschiedt op de wijze van het geregeld vervoer en wordt uitgevoerd met voertuigen van meer dan 9 plaatsen (de chauffeur inbegrepen). |

S 3. Met werklieden wordt bedoeld de werklieden en werksters. |

Art.2. In 2019 wordt een eindejaarspremie ten bedrage van 2.124,59 EUR toegekend aan het rijdend personeel van de ondernemingen van bijzondere | vormen van geregeld vervoer. De chauffeurs, die | deeltijds werken, bekomen deze premie naar rata van de wekelijkse arbeidsduur waarvoor zij zijn aangeworven.

Sinds 2000 is deze premie gelijk aan de sindejaarspremie toegekend aan het rijdend personeel van de autocarondernemingen.

[ngeval van vermindering van de arbeidsduur, is deze premie gelijk aan een dertiende maand.

Art. 3. Het sociaal fonds van de sector betaalt een | voorschot van 74,39 EUR bruto aan de leden van het | rijdend personeel die recht hebben op deze | -indejaarspremie.

Art. 4, De werkgevers betalen het onder artikel 2 vermelde bedrag uit, verminderd met het voorschot bepaald in artikel 3,

Art. 5. De eindejaarspremie voor 2019 wordt in twee gelijke schijven betaald, vóór 31 december 2019 voor de eerste schijf en vóór 10 januari 2020 voor de tweede schijf.

Zij worden toegekend volgens de hierna vastgestelde voorwaarden :

- de personeelsleden die gedurende het ganse jaar hebben gewerkt, ontvangen het totale bedrag van de premie;

- de personeelsleden die in de loop van het jaar 2019 :

- toegetreden zijn tot het SWT of met pensioen zijn gegaan ;

- in dienst zijn getreden ; - ziek zijn geweest ;

- arbeidsongeschikt zijn geweest ten gevolge van een arbeidsongeval ;

- werden ontslagen om een andere dan een dringende reden

bekomen deze premie berekend naar rata van de maanden arbeidsprestaties, met dien verstande dat een effectieve arbeidsprestatie van ten minste tien dagen telt voor een volledige maand.

De wettelijke vakantiedagen en de afwezigheidsdagen die zijn gerechtvaardigd door ziekte of arbeidsongeval, worden gelijkgesteld met dagen arbeidsprestaties, met een maximum van zes maanden.

De personeelsleden die in de loop van het jaar 2019 hun opzegging hebben betekend en niet meer in dienst zijn op 31 december 2019 of werden ontslagen om dringende reden, verliezen het recht op deze premie.

Art. 6. Deze collectieve arbeidsovereenkomst treedt in werking op 1 januari 2019 en houdt op van kracht te zijn op 11 januari 2020.
