Paritair Subcomité voor de gesubsidieerde inrichtingen van het vrij onderwijs van de Vlaamse Gemeenschap

Collectieve arbeidsovereenkomst van 9 mei 2019

Vaststelling van de werkgeversbijdragen aan het Vlaams sociaal en waarborgfonds en risicogroepen

HOOFDSTUK I. Toepassingsgebied Artikel 1. Deze collectieve arbeidsovereenkomst, gesloten in toepassing van artikel 14 van de statuten van het Vlaams Sociaal en Waarborgfonds, is van toepassing op de werkgevers en werknemers van de gesubsidieerde inrichtingen van het vrij onderwijs van de Vlaamse Gemeenschap.

Onder ‘werknemers’ wordt verstaan de mannelijke en vrouwelijke arbeiders.

HOOFDSTUK II. Vaststelling en inning van de bijdrage

Art. 2. De bijdrage van de werkgevers wordt vastgesteld op de brutolonen welke in aanmerking worden genomen bij het berekenen van de sociale zekerheidsbijdragen.

Art. 3. De in artikel 1 bedoelde werkgevers zijn aan het Vlaams sociaal en waarborgfonds een bedrag van 1,26 pct. verschuldigd. Dit bedrag wordt als volgt aangewend :

- 0,90 pct. wordt geïnd voor de werking van het fonds en van de aanvullende sociale voordelen die het uitkeert;

- 0,26 pct. wordt geïnd in het kader van eindeloopbaanbeleid;

- 0,10 pet. wordt geïnd voor de werkgelegenheid en de vorming en opleiding van risicogroepen;

Art. 4. Het bedrag van de bijdrage kan alleen worden gewijzigd bij collectieve arbeidsovereenkomst, gesloten in het bevoegd paritair subcomité en algemeen verbindend verklaard bij koninklijk besluit.

Art. 5. De bijdrage wordt geïnd en ingevorderd door de Rijksdienst voor Sociale Zekerheid, in toepassing van artikel 7 van de wet van 7 januari 1958 betreffende de fondsen voor bestaanszekerheid.

HOOFDSTUK III. Definitie risicogroepen Art. 6. Worden als "risicogroepen" beschouwd : - de laaggeschoolde werknemers; - de werknemers ouder dan 50 jaar; - de werknemers bedreigd met ontslag; - de gehandicapte werknemers; - werknemers van allochtone afkomst.

HOOFDSTUK IV. Inspanning ten voordele van risicogroepen

Art. 7. In uitvoering van artikel 3, 4° van de statuten van het "Vlaams Sociaal en Waarborgfonds voor de gesubsidieerde inrichtingen van het vrij onderwijs", vastgelegd bij de collectieve arbeidsovereenkomst van 28 september 2016 betreffende de oprichting van een Vlaams sociaal en waarborgfonds, worden volgende maatregelen genomen :

1. De gevolgde uren vorming van de werknemers worden beschouwd als arbeidstijd. De werkgever betaalt het loon van de werknemer voor de uren effectieve vorming die de werknemer

volgt;

2. De uren vorming kunnen evenwel geen recht geven op overurentoeslag;

3. De betaalde uren vorming kunnen door de werkgevers teruggevorderd worden bij het waarborgen sociaal fonds voor de gesubsidieerde inrichtingen van het vrij onderwijs.

HOOFDSTUK V. Slotbepalingen Art. 8. De partijen vragen de algemeen verbindend verklaring van deze collectieve arbeidsovereenkomst.

Art. 9. Deze collectieve arbeidsovereenkomst is gesloten voor onbepaalde duur en treedt in werking op 1 juli 2019.

Zij kan door elk van de partijen worden opgezegd mits een opzegging van zes maanden, te betekenen bij een ter post aangetekende brief, gericht aan de voorzitter van het Paritair Subcomité voor de gesubsidieerde inrichtingen van het vrij onderwijs van de Vlaamse Gemeenschap.

Deze collectieve arbeidsovereenkomst vervangt de collectieve arbeidsovereenkomst van 28 september 2016 betreffende de vaststelling van de werkgeversbijdragen aan het Vlaams sociaal en waarborgfonds en risicogroepen (registratienummer:

136146/C0/152.01)
