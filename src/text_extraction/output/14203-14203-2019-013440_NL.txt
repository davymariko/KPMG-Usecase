Paritair Subcomité voor de terugwinning van papier

Collectieve arbeidsovereenkomst van 18 oktober 2019

COLLECTIEVE ARBEIDSOVEREENKOMST BETREFFENDE DE INSPANNINGEN INZAKE

PERMANENTE VORMING VAN DE ARBEIDERS

Hoofdstuk I - Toepassingsgebied

Artikel 1 Deze collectieve arbeidsovereenkomst is van toepassing op de werkgevers en werklieden van de ondernemingen welke ressorteren onder het Paritair Subcomité voor de terugwinning van papier.

Voor de toepassing van deze collectieve arbeidsovereenkomst wordt onder “arbeiders” verstaan: de mannelijke en vrouwelijke werklieden.

Hoofdstuk Il — Juridisch kader

Artikel 2 Met toepassing van artikel 12 2° en 13, 8 2 van de wet van 5 maart 2017 betreffende werkbaar en wendbaar werk, verlengen de sociale partners de CAO betreffende de opleiding gesloten in de sector, namelijk; de CAO betreffende vorming en opleiding gesloten voor bepaalde duur op datum van 7 december 2016, geregistreerd onder het nummer 136865/C0/142.03, verlengd door de cao van 7 december 2017, geregistreerd onder het n° 144686/CO/142.03.

Vanaf 1 januari 2020 zal er een collectief recht van gemiddeld één dag vorming per voltijds equivalent arbeider, elke jaar, ingesteld worden.

Bovendien verbinden de ondertekenende partijen zich ertoe tegen 31 december 2021 een groeipad uit te werken waarbij wordt aangegeven in welke mate het aantal opleidingsdagen wordt verhoogd om de interprofessionele doelstelling van 5 dagen per jaar per voltijds equivalent arbeider, zoals bepaald in artikel 13 van de wet van 5 maart 2017 betreffende werkbaar en wendbaar werk, te bereiken.

Hoofdstuk III — Buitengewone bijdrage

Artikel 3 Bovendien wordt een buitengewone werkgeversbijdrage aan het Sociaal Fonds voorzien, overeenkomstig artikel 29 alinea 2 van de statuten van het “Sociaal Fonds voor de Ondernemingen voor Recuperatie van Papier”, vastgesteld bij de Collectieve arbeidsovereenkomst van 16 januari 2014, gesloten in het Paritair Subcomité voor de terugwinning van Papier (119555/CO/142.03), houdende wijziging en coördinatie van de statuten van het “Sociaal Fonds voor de ondernemingen voor Recuperatie van Papier”.

Artikel 4 Deze buitengewone bijdrage, verschuldigd door

de bij artikel 5 van voormelde statuten bedoelde

werkgevers, wordt als volgt bepaald:

- vanaf 1 januari 2020 tot en met 31

december 2021 is de bijdrage 0,90 % van de onbegrensde brutolonen aan 108 %, die voor de werklieden en werksters aan de Rijksdienst voor Sociale Zekerheid worden aangegeven.

Artikel 5 De inning en de invordering van de bijdragen worden door de Rijksdienst voor Sociale Zekerheid verzekerd bij toepassing van artikel 7 van de wet van 7 januari 1958 betreffende de Fondsen voor Bestaanszekerheid.

Hoofdstuk IV - Geldigheidsduur

Artikel 6 Deze collectieve arbeidsovereenkomst treedt in werking op 1 januari 2020 en houdt op van kracht te zijn op 31 december 2021.

Zij kan door elk van de ondertekenende organisaties worden opgezegd, mits een opzeggingstermijn van drie maanden betekend bij een ter post aangetekend schrijven aan de Voorzitter van het Paritair Subcomité voor de terugwinning van papier en aan de ondertekenende organisaties.
