Paritair subcomité voor de gesubsidieerde inrichtingen van het vrij onderwijs van de Franse Gemeenschap en van de Duitstalige Gemeenschap: PSC 152.02

Collectieve arbeidsovereenkomst van 26 juni 2020 betreffende de aanvullende werkloosheidsvergoeding

1. Toelichting

Artikel 1. De partners die samengekomen zijn in paritair comité op 17 maart 2020 zijn het eens geworden over de volgende definities:

e Het nettoloon is het loon na toepassing van de tewerkstellingsbonus en van de sociale en werkgeversbijdragen. Het gaat dus over het loon zoals het gestort wordt op de bankrekening van de werknemer.

e De nettowerkloosheidsuitkering is de werkloosheidsuitkering die de werknemer op zijn bankrekening gestort krijgt.

e “De toeslag die de werkgever zal betalen zal bruto moeten zijn. Om het principe dat in de overeenkomst is bepaald na te leven, en opdat de nettotoelage de helft zou zijn van het verschil tussen het nettoloon en de nettowerkloosheidsuitkering, moet het berekende bedrag dus worden verhoogd met de werkgeversbijdragen".

e Bijvoorbeeld: de werknemer verdiende 1500€ netto. Hij ontvangt 1000€ van de RVA. De toeslag moet 250€ netto bedragen en dus zal de werkgever 250€ betalen + de eventuele bijdragen.

2. Toepassingsgebied

Artikel 2 - Deze collectieve arbeidsovereenkomst is van toepassing op de werkgevers en de werknemers van de onderwijsinstellingen en de internaten van het vrij onderwijs van de Franse Gemeenschap en de Duitstalige Gemeenschap, waarvan de maatschappelijke zetel gevestigd is in het Waalse Gewest en in het Brussels Hoofdstedelijk Gewest en die zijn ingeschreven bij de Rijksdienst voor Sociale Zekerheid op de Franse taalrol.

Onder werknemers wordt verstaan: de mannelijke en vrouwelijke arbeiders.

3. Aanvullende werkloosheidsvergoeding

Art. 3. - Wanneer de werknemers, ongeacht om welke reden, recht hebben op een werkloosheidsvergoeding voor tijdelijke werkloosheid, moet de werkgever een aanvullende nettovergoeding betalen die gelijk is aan de helft van het verschil tussen het gebruikelijke nettoloon van de werknemer en de nettowerkloosheidsuitkering die deze laatste ontvangt.

Bij tijdelijke werkloosheid met toepassing van artikel 49, 50 of 51 van de wet van 3 juli 1978 betreffende de arbeidsovereenkomsten, wordt deze aanvullende vergoeding in aanmerking genomen voor het supplement bedoeld in artikel 51 58 van deze wet.

4. Algemene bepalingen

Art. 4 - Alle betwistingen in verband met de toepassing van deze collectieve arbeidsovereenkomst kunnen worden voorgelegd aan de voorzitter van Paritair subcomité 152.02.

Art. 5 - Deze collectieve arbeidsovereenkost heft de collectieve arbeidsovereenkomst van 17 maart 2020 op die geregistreerd is onder nummer 158168 en vervangt deze. Zij treedt in werking op 17 maart 2020 en wordt gesloten voor een bepaalde duur. Zij loopt in ieder geval ten einde op 31 augustus 2020.

Art. 6.- Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
