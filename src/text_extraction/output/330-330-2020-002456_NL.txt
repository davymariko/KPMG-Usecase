Neerlegging-Dépôt: 02/03/2020 | Regist.-Enregistr.: 19/03/2020 N°: 157726/C0/330

PARITAIR COMITE VOOR DE GEZONDHEIDSINRICHTINGEN EN -DIENSTEN (330)

Collectieve arbeidsovereenkomst van 27 januari 2020 inzake de regeling jaarlijkse vakantie

Artikel 1 Deze collectieve arbeidsovereenkomst is van toepassing op de werkgevers en de werknemers die ressorteren onder het paritair comité voor de gezondheidsinrichtingen en -diensten, en die behoren tot de onderstaande sectoren onder de bevoegdheid van de Vlaamse Gemeenschap en/of de Vlaamse Gemeenschapscommissie van het Brussels Hoofdstedelijk Gewest:

- de categorale ziekenhuizen (dit ís elk ziekenhuis dat uitsluitend beschikt over een G-dienst (revalidatie van geriatrische patiënten) en/of een Sp-dienst (gespecialiseerde dienst voor behandeling en revalidatie) als vermeld in artikel 5, 81, L, eerste lid, 3° en 4°, van de bijzondere wet van 8 augustus 1980 tot hervorming der instellingen

-__de rusthuizen voor bejaarden, de rust- en verzorgingstehuizen, de dagverzorgingscentra, de assistentiewoningen, de centra voor kortverblijf voor bejaarden

- de psychiatrische verzorgingstehuizen -__de initiatieven voor beschut wonen

- de revalidatiecentra met uitsluiting van de instellingen waarmee het Verzekeringscomité van het Riziv op voorstel van het College van geneesheren directeurs, in vitvoering van artikel 22, 6° van de wet betreffende de verplichte verzekering voor geneeskundige verzorging en uitkeringen gecoördineerd op 14 juli 1994, een overeenkomst heeft gesloten en die niet vallen onder de toepassing van artikel 5, 8 1,1, 5° van de bijzondere wet van 8 augustus 1980 tot hervorming van de instellingen.

Onder werknemers wordt verstaan: het mannelijk en vrouwelijk werklieden- en bediendepersoneel.

Artikel 2 Deze collectieve arbeidsovereenkomst is gesloten in uitvoering van het Vlaams Intersectoraal Akkoord (“VIA 5’) van 8 juni 2018, hoofdstuk 2.7.1, ‘vakantieregeling'.

Artikel 3 Zonder afbreuk te doen aan de algemene reglementering inzake de jaarlijkse vakantie, heeft elke werknemer die hiervoor een aanvraag doet recht op de toekenning van een aaneensluitende vakantieperiode van minstens twee opeenvolgende weken tijdens het kalenderjaar, inclusief 3 weekends verbonden aan deze periode. Deze toekenning kan beperkt worden wegens organisatorische noodwendigheden. Onder organisatorische noodwendigheden wordt verstaan het verzekeren van de onontbeerlijke personeelsomkadering voor het functioneren van de dienst, nadat alle beschikbare ondersteunings- of vervangingsmogelijkheden binnen het huidig organisatorisch kader zijn ingezet tijdens de betrokken vakantieperiode,

Deze elementen maken deel uit van de interne sociaal overlegorganen.

Artikel 4 Omwille van de continuïteit van de dienstverlening dient de verlofplanning tijdig te worden opgemaakt.

Hiertoe worden in de geëigende overlegorganen (Ondernemingsraad, Comité voor preventie en bescherming op het werk en Syndicale Afvaardiging samen met de werkgever) of bij ontstentenis het arbeidsreglement, afspraken gemaakt.

Artikel 5 Onderhavige collectieve arbeidsovereenkomst kan in de instellingen en diensten onder geen enkel beding afbreuk doen aan meer voordelige lokale regelingen of praktijken inzake vakantieregelingen, daar waar deze bestaan voor het geheel of voor een gedeelte van de werknemers.

Onderhavige collectieve arbeidsovereenkomst doet geen afbreuk aan de mogelijkheid dat meer voordelige regelingen of praktijken inzake vakantieregelingen in de instellingen of diensten kunnen worden overeengekomen.

Artikel 6 Deze collectieve arbeidsovereenkomst heeft vitwerking met ingang van 27 januari 2020 en is gesloten voor onbepaalde tijd. Zij kan worden opgezegd door elk van de partijen, mits een opzeggingstermijn van zes maanden, gericht bij een ter post aangetekend schrijven aan de voorzitter van het paritair comité voor de gezondheidsinrichtingen en -diensten.
