PARITAIR SUBCOMITE VOOR DE EDELE METALEN

Collectieve arbeidsovereenkomst van 18 februari 2020

WIJZIGING VAN DE COLLECTIEVE ARBEIDSOVEREENKOMST VAN 26 JUNI 2019 “NATIONAAL AKKOORD 2019 - 2020”

Artikel 1. Deze collectieve arbeidsovereenkomst is van toepassing op de werkgevers, arbeiders en arbeidsters van de ondernemingen die ressorteren onder het Paritair Subcomité voor de edele metalen.

Voor de toepassing van deze collectieve arbeidsovereenkomst wordt onder “arbeiders” verstaan: de mannelijke en vrouwelijke werklieden.

Art. 2. Artikel 7, punt 1.3 van de collectieve arbeidsovereenkomst van 26 juni 2019 betreffende het nationaal akkoord 2019 — 2020, geregistreerd onder het nummer 153.276/CO/149.03, wordt als volgt gewijzigd:

“1.3. De toeslag bij ziekte en gewoon ongeval bedraagt bijgevolg vanaf 1 juli 2019:

- na 60 dagen: 89,51 EUR - na 120 dagen: 89,51 EUR

-__na respectievelijk 180, 240, 300, 365, 455, 545, 635, 725, 815, 905, 995 dagen: 116,55 EUR

De arbeider die minstens 58 jaar oud is, ontvangt bijgevolg vanaf 1 juli 2019 bij ziekte en gewoon ongeval een driemaandelijkse uitkering van 116,55 EUR tot aan de pensioenleeftijd, na uitputting van hoger vermelde voordelen.”

Art. 3. Deze collectieve arbeidsovereenkomst heeft uitwerking met ingang van 1 januari 2019 en heeft dezelfde geldigheidsduur en dezelfde opzeggingsmodaliteiten en -termijnen als collectieve arbeidsovereenkomst die zij wijzigt.

PSC 149.03 — Edele metalen Wijziging Nationaal Akkoord 2019 — 2020 Bekrachtigd op 18.02.2020
