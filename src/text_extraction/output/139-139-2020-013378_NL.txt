Neerlegging-Dépôt: 12/11/2020 Regist.-Enregistr.: 10/12/2020 N°: 162301/C0/139

Paritair Comité voor de binnenscheepvaart

Gecoördineerde Collectieve arbeidsovereenkomst van 22 oktobher 2020 inzake de arbeidsduur

Artikel 1.: Toepassingsgebied

Deze collectieve arbeidsovereenkomst is van toepassing op de werkgevers en op de werknemers van de ondernemingen die onder het Paritair Comité voor de binnenscheepvaart ressorteren uitgezonderd de ondernemingen die zich bezighouden met sleepdienstactiviteiten, de systeemvaart, en de ondernemingen die zich bezighouden met passagiersvaart, rivier- en kanaalarbeid en die een wekelijks-arbeidsduur van 38 uur of minder toepassen.

Art. 2.: Modaliteiten De gemiddelde wekelijkse arbeidsduur wordt vastgesteld op maximaal 38 uur per week.

Zij wordt bereikt door toekenning van 12 vrije arbeidsdagen, indien de in artikel 1 bedoelde werknemers tijdens het ganse voorgaande kalenderjaar tewerkgesteld waren bij een in artikel 1 bedoelde werkgever tenzij één van de vermelde uitzonderingen. De werknemers ontvangen hiervoor, ten laste van het Fonds voor Rijn- en binnenscheepvaart, een vergoeding die als loon moet worden beschouwd.

Indien de beoogde tewerkstelling geen volledig kalenderjaar omvat dan worden de 12 betaalde vrije dagen pro rata temporis toegekend, vermenigvuldigd met de breuk waarvan de teller gelijk is aan het aantal effectief gewerkte maanden tijdens het bedoelde kalenderjaar en waarvan de noemer 12 is. Indien het bekomen resultaat een decimaal getal is dan wordt die afgerond naar een volgende eenheid.

Elke begonnen kalendermaand wordt als een volledig gewerkte maand beschouwd. De opname van vrije dagen mag noch volledig noch gedeeltelijk worden overgeheveld naar een volgend jaar.

De ondernemingen die zich bezighouden met passagiersvaart kunnen opteren voor een stelsel van gemiddeld 38 uur per week zonder toekenning van 12 vrije dagen arbeidsduurvermindering

Voor de rivier- en kanaalarbeid wordt de wekelijkse arbeidsduur vastgesteld op maximaal 38 uur per week zonder toekenning van 12 vrije dagen arbeidsduurvermindering.

Voor de systeemvaart wordt ‘arbeidstijd bepaald op 1976 uur op jaarbasis, inclusief verlofdagen, wat een gemiddelde van 38 uren per week betekent.

De in dit artikel 2 bedoelde vergoeding is gelijk aan 5,17 pct. berekend op het brutoloon zoals gekend in de DmfA onder looncode:1,3 en 4 van voorgaand kalenderjaar voor zover deze verdiend werd bij een in artikel 1 bedoelde werkgever, verhoogd met de vergoedingen welke

voor datzelfde kalenderjaar werden uitbetaald door het Fonds voor de Rijn- en Binnenscheepvaart en die als loon worden beschouwd.

Het Fonds voor de Rijn- en Binnenscheepvaart betaalt deze vergoeding uit ten vroegste vanaf 5 september van het jaar waarin de overeenstemmende vrije dagen moeten worden opgenomen.

Art. 3: Financiering

oak attends els hz Se Aen vrcha venue enter erk er ed mime, In uitvoering van artikel 5 van de CAO statuten van "22 oktober 2020 en ter financiering van deze vergoeding zijn de in artikel 1 bedoelde werkgevers vanaf het eerste kwartaal 2021 en dit voor onbepaalde duur, een procentuele bijdrage van 8,43 pct. van het referteloon verschuldigd.

Onder referteloon brutoloon wordt verstaan: het brutoloon van een kwartaal zoals gekend in de DmfA onder de looncodes 1, 3 en 4. De brutolonen worden steeds berekend aan 108 %.

De bijdrage van 8,43 pct. dient niet betaald te worden door de ondernemingen met als activiteit sleepdiensten, kanaal- en rivierarbeid, de systeemvaart en passagiersvaart, deze laatste op voorwaarde dat de wekelijkse arbeidsduur maximaal 38 uur per week bedraagt zonder de toekenning van 12 vrije arbeidsdagen.

Deze bijdrage is niet verschuldigd voor leerlingen en studenten met toepassing van de solidariteitsbijdrage.

Art. 4: Inning

De bijdrage wordt geïnd en ingevorderd door de Rijksdienst voor Sociale Zekerheid, in toepassing van artikel 7 van de wet van 7 januari 1958 betreffende de fondsen voor bestaanszekerheid.

Art. 5: Opheffing bestaande CAO'S

Deze collectieve arbeidsovereenkomst heft de cao van 10 oktober 2016 (Reg. Nr. 136286/CO/139), de cao van 26 november 2012 (Reg. Nr. 112570/CO/139) en de cao van 23 juni 2003 (Reg. Nr. 67347/CO/139) op.

Art. 6: Duurtijd en opzegging

Deze collectieve arbeidsovereenkomst wordt gesloten voor onbepaalde duur met ingang van 1 januari 2021.

Elk van de ondertekende partijen kan ze opzeggen mits een opzeggingstermijn van 6 maanden in acht wordt genomen.

De opzegging wordt bij een ter post aangetekende brief aan de voorzitter van het Paritair comité voor de binnenscheepvaart en aan elk van de ondertekenende partijen betekend en heeft uitwerking de derde werkdag na de datum van verzending.

Art. 7.: Specifieke clausule

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
