Neerlegging-Dépôt: 20/02/2019 | Regist.-Enregistr.: 13/03/2019 N°: 150927/C0/327.01 |

Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven

Collectieve arbeidsovereenkomst van 22 januari 2019 inzake het woonwerkverkeer en de financiële bijdrage van de werkgever in de vervoerskosten van de werknemers in de sociale werkplaatsen

HOOFDSTUK I: TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers en de werknemers van de sociale werkplaatsen die ressorteren onder het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven (327.01)

Onder “werknemers” wordt verstaan het mannelijk en vrouwelijk arbeiders- en bediendepersoneel.

Deze collectieve arbeidsovereenkomst wordt afgesloten in toepassing van het Vlaams Intersectoraal Akkoord voor de social profitsector van 8 juni 2018, van 2 december 2011 en van 6 juni 2005,

HOOFDSTUK II: ALGEMEEN KADER

Artikel 2 De ondertekenende partijen erkennen het belang van de mobiliteitsproblematiek. In dit kader wordt ernaar gestreefd het gebruik van andere vervoersmiddelen dan de privé-auto te stimuleren, of gezamenlijke verplaatsingen na te streven, of andere maatregelen uit te werken die tegemoet komen aan de mobiliteitsproblematiek.

De ondertekenende partijen erkennen dat omwille van het specifieke karakter van, onder meer, onregelmatige uurregelingen en/of vestigingsplaats, alternatieven soms eerder in beperkte mate mogelijk zijn.

Artikel 3 In de ondernemingsraad, of bij ontstentenis in het comité preventie en bescherming, of bij ontstentenis in de syndicale afvaardiging, wordt minimaal jaarlijks het mobiliteitsplan besproken. Rekening houdend met de specifieke omstandigheden van elke werkplaats, worden er in het mobiliteitsplan initiatieven en maatregelen voor een betere mobiliteit uitgewerkt, gestimuleerd en opgevolgd.

HOOFDSTUK III: VASTSTELLING VAN DE FINANCIELE BIJDRAGE VAN DE WERKGEVER IN DE VERVOERSKOSTEN MET GEMOTORISEERD VERVOER VAN DE WERKNEMER

Artikel 4 81

Bij het gebruik van (gemeenschappelijk) openbaar vervoer en/of treinvervoer wordt verwezen naar de toepassing van de collectieve arbeidsovereenkomst nummer 19 octies, gesloten op 20 februari 2009 in de Nationale Arbeidsraad. De minimale tussenkomst van de werkgever bedraagt 80% van de vervoerkosten.

82

Voor het treinvervoer of het gemengd vervoer NMBS/STIB/DE LIJN/TEC, sluit de werkgever een overeenkomst, genaamd “derdebetalersregeling”, af met de NMBS, waardoor dit openbaar vervoer kosteloos is voor de werknemer.

Pagina 1 van 5

83

Bij een gecombineerd gebruik van openbare vervoermiddelen wordt de financiële bijdrage van de werkgever in de vervoerskosten van de werknemer bepaald volgens de samengetelde afstand door de werknemer afgelegd, met elk openbaar vervoermiddel op zich.

Artikel 5 81

Indien de werknemer gebruik maakt van een gemotoriseerd privé-vervoermiddel draagt de werkgever vanaf 1 januari 2019 vanaf de derde kilometer bij in de vervoersonkosten van de werknemer, waarbij de tussenkomst van de werkgever vastgelegd wordt op 30% van de maandelijkse werkgeverstussenkomst volgens art. 3 van de collectieve arbeidsovereenkomst nummer 19 octies van 20 februari 2009 van de Nationale Arbeidsraad, en dit voor de afstand om zich van de verblijfplaats naar de plaats van zijn/haar werkplaats te begeven.

Voor de berekening van de afstand wordt verwezen naar de kortste reisweg tussen de plaats waar de werknemer gewoonlijk verblijft en de werkplaats.

82 De vergoeding van de werkgever zoals bepaald in art. 6 81 wordt betaald per effectief gewerkte dag.

Deze dagvergoeding wordt berekend door de maandelijkse werkgeverstussenkomst te vermenigvuldigen met 3 en te delen door 65.

De tabel in bijlage 1 geeft de toe te passen maand- en dagbedragen weer bij voltijdse tewerkstelling

Deze bijdrage van de werkgever aan de werknemer wordt maandelijks uitbetaald.

Artikel 6 Indien de werkgever voorziet in kosteloos vervoer voor de werknemer, met een vervoersmiddel dat eigendom is van de werkplaats of er volledig van ten laste is, wordt met de “werkplaats” gelijkgesteld: de plaats van waar de werknemer van dit ingericht vervoer gebruik kan maken.

HOOFDSTUK IV: VERDERE MODALITEITEN INZAKE DE TOEKENNING VAN DE FINANCIELE BIJDRAGE VAN DE WERKGEVER IN DE VERVOERSKOSTEN VAN DE WERKNEMER BI GEBRUIK VAN EEN FIETS.

Artikel 7 De financiële bijdrage van de werkgever bedraagt € 0,20 per afgelegde kilometer per gewerkte dag.

Artikel 8 Om de financiële bijdrage van de werkgever in de vervoersonkosten van de werknemer te kunnen vaststellen, moet de werkgever de betrokken werknemer in tweevoud een verklaring op eer laten invullen en ondertekenen.

Het model van deze verklaring op eer is in bijlage II bij deze collectieve arbeidsovereenkomst gevoegd.

De werkgever stelt, na ondertekening, een exemplaar ter beschikking van de werknemer.

Pagina 2 van 5

Artikel 9 De tabel in bijlage 1 geeft de toe te passen maand- en dag bedragen weer bij voltijdse

tewerkstelling

De financiële bijdrage van de werkgever wordt maandelijks betaald aan de werknemer. Eventuele rechtzettingen worden verrekend met de eerstvolgende uitbetaling.

Artikel 10 81

Indien de werkgever een fiets aanbiedt, behoort de keuze om gebruik te maken van een eigen fiets, of een fiets aangeboden door de werkgever tot de individuele vrijheid van de werknemer.

Indien gebruik gemaakt wordt van een fiets ter beschikking gesteld door de werkgever, dient de werkgever in te staan voor de aankoop, herstel, onderhoud en verzekering burgerlijke aansprakelijkheid en diefstal van het voertuig.

Indien gebruik gemaakt wordt van een fiets ter beschikking gesteld door de werkgever, heeft de werknemer geen recht op de financiële bijdrage waarvan sprake in artikel 7.

82 Bij een gecombineerd gebruik van openbare vervoermiddelen met de privéfiets, wordt de financiële bijdrage van de werkgever in de vervoerskosten van de werknemer bepaald

volgens de samengetelde afstand door de werknemer afgelegd.

HOOFDSTUK V: VASTSTELLING VAN DE VERGOEDING VAN DE WERKGEVER VOOR HET GEBRUIK DOOR DE WERNEMER VAN PERSOONLIJKE GEMOTORISEERDE VERVOERMIDDELEN OM DIENSTREDENEN

Artikel 11 De vergoeding per kilometer is het bedrag zoals vastgesteld wordt door het laatst geldende ministerieel besluit in uitvoering van artikel 13 van het Koninklijk Besluit van 18 januari 1965 houdende algemene regeling inzake reiskosten, meer bepaald met betrekking tot de personen die niet tot het Rijkspersoneel behoren. Vanaf 1 juli 2018 is dit 0,3573 euro per kilometer.

HOOFDSTUK VI: SLOTBEPALINGEN Artikel 12 Op het niveau van de werkplaatsen kunnen gunstigere regelingen overeengekomen worden.

Wanneer in een werkplaats, bij het sluiten van deze collectieve arbeidsovereenkomst, reeds gunstigere regelingen bestaan, blijven deze regelingen onverminderd van toepassing.

Artikel 13 Deze collectieve arbeidsovereenkomst vervangt de collectieve arbeidsovereenkomst van 12 januari 2010 inzake het woonwerk-verkeer, registratienummer 99851/C0/327.01, en heeft uitwerking met ingang vanaf 1 januari 2019.

Artikel 14 Deze collectieve arbeidsovereenkomst is gesloten voor onbepaalde tijd. Zij kan worden opgezegd door elk van de partijen, mits een opzegtermijn van zes maanden gericht bij een ter post aangetekende brief aan de voorzitter van het paritair subcomité.

Pagina 3 van 5

Bijlage I

bij de collectieve arbeidsovereenkomst van 22/01/2019

inzake het woon-werkverkeer en de financiële bijdrage van de werkgever

in de vervoerskosten van de werknemers EE = = T 30% vanaf 3de km

(maand)

30% vanaf 3de km

Fiets 0,20 (dag) (heen&terug)

(dag) 080

B 7,32 10,50

[12,60 | 058 |

13,05 | 060 | 6,00

__1350 | 062 | 640 | , 0,66

ee 0,68

[17,70 | 02 | 960 | 1950 | 090 | 10,80 | 70,94 | M60 1,01 |

| 20,40 7

L_ 2,90 | 1,01

2340 | 108 | 13601440

2460 | 14 | 14801560 | /

[2880 | is | em. | EN EC | a a EC EC EE

Pagina 4 van 5

Bijlage II

bij de collectieve arbeidsovereenkomst van 22/01/2019 inzake het woon-werkverkeer en de financiële bijdrage van de werkgever in de vervoerskosten van de werknemers

VERKLARING OP EER

Naam en voornaam: Adres: Woonplaats:

Ik, ondergetekende … nnn nnsensennerensverseensenenersenneeseensrenrsenvnvenssersenent verklaar op mijn eer mij regelmatig van mijn verblijfplaats naar het werk te begeven:

-___P@r annnnnnersnenneernneernsnennernnnensnenevennensnereenensenvsnenentnennsenenvensnverennsensnntsersevsnnnnsenvennvensnnersnneenan

- over een afstand van nnn kilometer.

Ik verbind er mij toe elke wijziging inzake privé vervoermiddel en/of afstand onmiddellijk aan mijn werkgever bekend te maken.

Opgemaakt in 2 originele exemplaren, waarvan één voor de werkgever en één voor de werknemer,

Handtekening van de werknemer:

Handtekening van de werkgever:

Pagina 5 van 5
