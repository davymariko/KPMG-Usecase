Paritair subcomité voor de Luchtvaartmaatschappijen

Collectieve arbeidsovereenkomst van 11 juli 2019 betreffende het anciënniteitsverlof

HOOFDSTUK |. Toepassingsgebied

Artikel 1 Deze collectieve arbeidsovereenkomst is van toepassing op de werkgevers en werknemers van de ondernemingen die ressorteren onder het toepassingsgebied van het Paritair subcomité voor de luchtvaartmaatschappijen (PSC 315.02).

HOOFDSTUK II. Algemeen verbindend verklaring

Artikel 2 Deze collectieve arbeidsovereenkomst wordt neergelegd op de Griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal overleg overeenkomstig de bepalingen van het koninklijk besluit van 7 november 1969 tot vaststelling van de modaliteiten van neerlegging van de collectieve arbeidsovereenkomsten.

Ondertekenende partijen vragen dat onderhavige collectieve arbeidsovereenkomst zo vlug mogelijk bij koninklijk besluit algemeen verbindend wordt verklaard.

HOOFDSTUK III. Anciënniteitverlof

Artikel 3 De werknemers die op 31 december van het lopend kalenderjaar ten minste 5 jaar anciënniteit tellen in de onderneming hebben vanaf het daaropvolgende kalenderjaar, jaarlijks recht op 1 bijkomende vakantiedag, voor zover op bedrijfsniveau geen conventioneel verlof wordt toegekend van ten minste 1 dag.

De werknemers die op 31 december van het lopend kalenderjaar ten minste tien jaar anciënniteit tellen in de onderneming hebben vanaf het daaropvolgende kalenderjaar, jaarlijks recht op 2 bijkomende vakantiedagen, voor zover op bedrijfsniveau geen conventioneel verlof wordt toegekend van ten minste 2 dagen.

De werknemers die op 31 december van het lopend kalenderjaar ten minste vijftien jaar anciënniteit tellen in de onderneming hebben vanaf het daaropvolgende kalenderjaar, jaarlijks recht op 3 bijkomende vakantiedagen, voor zover op bedrijfsniveau geen conventioneel verlof wordt toegekend van ten minste 3 dagen.

De werknemers die op 31 december van het lopend kalenderjaar ten minste twintig jaar anciënniteit tellen in de onderneming hebben vanaf het daaropvolgende kalenderjaar, jaarlijks recht op 4 bijkomende vakantiedagen, voor zover op bedrijfsniveau geen conventioneel verlof wordt

toegekend van ten minste 4 dagen.

De bepalingen van het eerste, tweede, derde en vierde lid in dit artikel kunnen geen gunstigere bedrijfsbepalingen vervangen.

De werkgever betaalt deze bijkomende vakantiedagen op basis van de bepalingen van het koninklijk besluit van 18 april 1974 tot bepaling van de algemene wijze van uitvoering van de wet van 4 januari 1974 betreffende de feestdagen.

HOOFDSTUK IV, Geldigheid en inwerkingtreding

Art. 4 Deze collectieve  arbeidsovereenkomst treedt in werking op datum van 1 januari 2020. Zij wordt gesloten voor een onbepaalde duur. Zij kan worden opgezegd door elk van de ondertekenende partijen mits een opzeggingsperiode van drie maanden, bij een per post aangetekend schrijven, gericht aan de voorzitter van het Paritair

subcomité voor de luchtvaartmaatschappijen, en aan de daarin vertegenwoordigde organisaties.

Deze collectieve  arbeidsovereenkomst vervangt de volgende collectieve arbeidsovereenkomsten gesloten door het Paritair subcomité voor de luchtvaartmaatschappijen:

- De collectieve arbeidsovereenkomst van 16 november 2005 betreffende het anciënniteitsverlof geregistreerd op 23 december 2005 onder het nummer 77870/C0/315.02;

- De collectieve arbeidsovereenkomst van 1 juli 2009 betreffende het anciënniteitsverlof geregistreerd op 26 oktober 2009 onder

het nummer 95252/CO/315.02;

- De collectieve arbeidsovereenkomst van 4 juli 2012 betreffende het anciënniteitsverlof geregistreerd op 6 augustus 2012 onder het nummer 110518/CO/315.02.
