Neerlegging-Dépôt: 17/06/2019 Regist.-Enregistr.: 24/06/2019 N°: 152237/C0/327.01

PARITAIR SUBCOMITE VOOR DE VLAAMSE SECTOR VAN DE BESCHUTTE WERKPLAATSEN, DE SOCIALE WERKPLAATSEN EN DE MAATWERKBEDRIJVEN

Collectieve arbeidsovereenkomst van 21 mei 2019 in toepassing van de collectieve arbeidsovereenkomst nummer 137 van 23 april 2019 van de Nationale Arbeidsraad, tot vaststelling

voor 2019-2020 van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering.

Artikel 1 Deze collectieve arbeidsovereenkomst is van toepassing op de werkgevers en de werknemers die ressorteren onder het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.

Onder “werknemers” wordt verstaan: het mannelijk en vrouwelijk werklieden- en bediendenpersoneel.

Artikel 2 Deze collectieve arbeidsovereenkomst wordt uitdrukkelijk gesloten in toepassing van de collectieve arbeidsovereenkomst nummer 137 van 23 april 2019 gesloten in de Nationale Arbeidsraad tot vaststelling voor 2019-2020 van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering.

Artikel 3 Voor de periode 2019-2020 wordt de leeftijdsgrens op 57 jaar gebracht voor de werknemers die in toepassing van artikel 8, 81 van de collectieve arbeidsovereenkomst nummer 103 hun arbeidsprestaties verminderen tot een halftijdse betrekking.

Voor de periode 2019-2020 wordt de leeftijdsgrens op 55 jaar gebracht voor de werknemers die in toepassing van artikel 8, 81 van de collectieve arbeidsovereenkomst nummer 103 hun arbeidsprestaties verminderen met een vijfde.

De toepassingsmodaliteiten en voorwaarden voor wat de toegang tot het recht op uitkeringen betreft voor werknemers met een lange loopbaan, zwaar beroep of uit een onderneming in moeilijkheden of herstructurering, zijn deze zoals ze opgenomen zijn in de collectieve arbeidsovereenkomst nummer 137 van 23 april 2019 gesloten in de Nationale Arbeidsraad tot vaststelling voor 2019-2020 van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering.

Artikel 4 Voor de directiefuncties en de functies van niveau 1,2,3 zoals omschreven in de cao van 21 november 1997 is de toestemming van de werkgever vereist voor wat de beschutte werkplaatsen betreft.

Voor de omkaderingsfuncties zoals omschreven in de cao van 26 februari 2002 houdende de loonharmonisatie van omkadering in de sociale werkplaatsen is de toestemming van de werkgever vereist voor wat de sociale werkplaatsen betreft

Artikel 5 Voor de werknemer die gebruik maakt van de mogelijkheid voorzien in deze cao om in landingsbaan te gaan, en die vervolgens overgaat naar een stelsel van werkloosheid met bedrijfstoeslag, wordt de bedrijfstoeslag berekend op basis van het referteloon dat overeenstemt met het arbeidsregime voorafgaand aan de vermindering van zijn of haar arbeidsprestaties.

Artikel 6 Deze overeenkomst is gesloten voor bepaalde tijd. Zij heeft uitwerking met ingang van 1 januari 2019 en treedt buiten werking op 31 december 2020.
