Neerlegging-Dépôt: 11/08/2020 Regist.-Enregistr.: 29/09/2020 N°: 160978/C0/316

CAO van 9 juli 2020 voor officieren andere dan stafofficieren ingeschreven op de Poollijst

zoals bedoeld in artikel 1 bis, 1° van de Besluitwet van 7 februari 1945 en tewerkgesteld

door een Belgische maatschappij op LNGRV/FSRU.

Deze CAO is van toepassing op

e De werkgevers van de ondernemingen waarvan de activiteit tot de bevoegdheid van het Paritair Comité voor de koopvaardij behoort en die voor de schepen die werkzaamheden uitvoeren beschreven in artikel 1 van deze cao.

e Alle officieren andere dan stafofficieren, zijnde de 2° officier, 3° werktuigkundige, elektricien, 3° officier, 4° werktuigkundige, 4° officier, 5° werktuigkundige en aspirant automatisatie officier, ingeschreven in de Belgische Pool der Zeelieden ter koopvaardij, en door een Belgische maatschappij tewerkgesteld op een LNGRV of FSRU schip.

Deze overeenkomst is niet van toepassing op stand-by prestaties en hiermee gelijkgestelde prestaties.

Zijn uitgesloten van deze CAO:

e De werkgevers en de zeevarenden van de ondernemingen die zeeschepen uitbaten die hoofdzakelijk opereren in de shortsea en die voor die schepen zijn toegetreden tot de CAO van 14 december 2005 aangaande de zeevarenden ingeschreven in de Pool der Zeelieden en die worden tewerkgesteld op shortsea schepen die de Belgische vlag voeren.

e De werkgevers en de zeevarenden van de ondernemingen die sleepboten exploiteren, waarvan de verrichte sleepactiviteit “zeevervoer” is,

e De werkgevers en de zeevarenden van de ondernemingen die commerciële zeeschepen exploiteren die uitsluitend passagiers vervoeren met een maximum van 12 passagiers.

e De werkgevers en zeevarenden van de ondernemingen die zeeschepen exploiteren waarvan de verrichte activiteit baggerwerken zijn.

Artikel 1 Deze CAO is van toepassing voor de periode dat het schip regasactiviteiten uitoefent. Deze periode vangt aan de dag dat het schip aangemeerd wordt met als bedoeling de regasactiviteiten op te starten en dewelke inhouden dat het schip de nodige regasconnecties maakt. De toepassing eindigt van zodra het schip de regasconnecties heeft losgekoppeld, met als bedoeling af te varen. De dag van aankoppelen en afkoppelen vallen steeds volledig onder deze cao.

Artikel 2 Wanneer het schip regasactiviteiten uitoefent, zijn de bepalingen van toepassing van de CAO van 22/10/2015 (Reg. Nr. 130306/C0/316), betreffende de vaststelling van de loonvoorwaarden voor officieren andere dan stafofficieren, zijnde de 2° officier, 3° werktuigkundige, electricien, 3° officier, 4° werktuigkundige, 4° officier, 5° werktuigkundige, en aspirant automatisatie officier, ingeschreven in de Belgische Pool der zeelieden ter koopvaardij en door een Belgische maatschappij tewerkgesteld door middel van een arbeidsovereenkomst voor “equal terms” op de schepen die regasactiviteiten uitvoeren, met inbegrip van de hieraan gekoppelde loonbarema’s.

Artikel 3 In alle andere gevallen dan die beschreven in artikel 2, is de CAO van 22/10/2015 (Reg. Nr. 130307/CO/316) voor officieren, ingeschreven op de Poollijst zoals bedoeld in artikel 1 bis, 1° van de Besluitwet van 7 februari 1945 en tewerkgesteld door een Belgische maatschappij integraal van toepassing, met inbegrip van de hieraan gekoppelde loonbarema’s.

Artikel 4 Deze CAO is gesloten voor onbepaalde tijd en gaat in op 09/07/2020

Elk der ondertekende partijen kan ze opzeggen met inachtneming van een opzegtermijn van 6 maanden.

Deze opzegging wordt bij een ter post aangetekende brief aan de voorzitter van het Paritair Comité voor de koopvaardij en aan elk van de ondertekende partijen betekend. De termijn van 6 maanden begint te lopen vanaf de datum waarop de aangetekende brief aan de voorzitter is gestuurd.
