PARITAIR SUBCOMITE VOOR DE BEDIENDEN VAN DE INRICHTINGEN VAN HET GESUBSIDIEERD VRIJ ONDERWIJS VAN DE VLAAMSE GEMEENSCHAP (PSC 225.01)

Collectieve arbeidsovereenkomst van 30 november 2020

betreffende de berekening van de eindejaarspremie voor de werknemers tewerkgesteld in een gesubsidieerde inrichting van het vrij onderwijs van de Vlaamse Gemeenschap

Artikel 1. Deze collectieve arbeidsovereenkomst ís van toepassing op de bedienden van de inrichtingen die ressorteren onder het paritair subcomité voor bedienden van de inrichtingen van het gesubsidieerd vrij onderwijs van de Vlaamse gemeenschap met uitzondering van de hogescholen.

Onder “bedienden” verstaat men zowel de mannelijke als de vrouwelijke bedienden.

Art. 2. Voor de berekening van de eindejaarspremie zoals opgenomen in hoofdstuk V van de collectieve arbeidsovereenkomst van 10 oktober 2018 (registratienummer: 150271/CO/225.01) worden alle dagen tijdelijke werkloosheid overmacht en overmacht-corona beschouwd als gelijkgestelde dagen.

Art. 3. De partijen vragen de algemeen verbindend verklaring van deze collectieve arbeidsovereenkomst.

Art. 4. Deze collectieve arbeidsovereenkomst treedt in werking op 1 januari 2020 en is gesloten voor een onbepaalde duur. Zij kan door elk van de partijen worden opgezegd met een opzeggingstermijn van zes maanden, betekend bij een ter post aangetekende brief gericht aan de voorzitter van het Paritair Subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap.

Art. 5. Overeenkomstig artikel 14 van de wet van 5 december 1968 betreffende de

collectieve arbeidsovereenkomsten en de paritaire comités worden, voor wat betreft de

ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris

ondertekende en door de leden goedgekeurde notulen van de vergadering.
