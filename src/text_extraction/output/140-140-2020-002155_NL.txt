Federale overheidsdienst Werkgelegenheid, Arbeid en Sociaal Overleg ALGEMENE DIRECTIE

COLLECTIEVE ARBEIDSBETREKKINGEN

Directie van de Griffie

ERRATUM

Paritair Comité voor het vervoer en de logistiek

CAO nr. 157630/CO/140 van 20/02/2020

Verbetering van de Franstalige tekst :

-_ Artikel 2, Franse tekst moet als volgt verbeterd worden : “A partir du ler septembre

2019, les salaires horaires sont augmentés de 1,1 %.”

Beslissing van

Paritair Comité voor het Vervoer en de Logistiek

Collectieve arbeidsovereenkomst van 20 februari 2020 betreffende het sociaal akkoord 2019-2020 voor het rijdend personeel van de VVM-exploitanten

Hoofdstuk 1. Toepassingsgebied

Artikel 1. $ 1. Deze collectieve arbeidsovereenkomst is van toepassing op de werkgevers die ressorteren onder het Paritair Comité voor het Vervoer en de Logistiek en van wie de activiteit bestaat uit het verzekeren van geregeld vervoer in opdracht van de Vlaamse Vervoermaatschappij alsook op de leden van hun rijdend personeel die aan de uitvoering van dit vervoer zijn toegewezen.

8 2. Onder “geregeld vervoer” wordt verstaan het personenvervoer verricht voor rekening van de VVM en de OTW-TEC, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren.

$ 3. Met “rijdend personeel” worden zowel de vrouwelijke als de mannelijke leden van het rijdend personeel bedoeld.

Hoofdstuk II. Loonsverhoging

Artikel 2. Met ingang van 1 september 2019 worden de uurlonen met 1,1 % verhoogd. Hoofdstuk HI Eecocheques

Artikel 3. S 1. Aan het rijdend personeel, vermeld in

artikel 1, $ 1 worden éénmalig ecocheques toegekend ter waarde van 210 EUR.

$ 2. Voor deeltijdse werknemers wordt dit bedrag geproratiseerd in functie van hun arbeidsregime.

$ 3. De nominale waarde van de ecocheque bedraagt maximum 10 EUR.

$ 4. De referteperiode waarover de toekenning wordt berekend, loopt van Ì januari 2019 t.e.m. 31 december 2019.

$ 5. Deze ecocheques worden toegekend volgens de volgende modaliteiten :

e de leden van het rijdend personeel die gedurende het ganse jaar 2019 hebben gewerkt, ontvangen het totale bedrag van de ecocheques, in voorkomend geval geproratiseerd op basis van het arbeidsregime;

e de overige modaliteiten zijn deze van de CAO nr. 98 van 20 februari 2009 betreffende de ecocheques.

$ 6. De ecocheques worden uiterlijk op 31 december 2019 toegekend.

Hoofdstuk IV. Amplitude-overschrijding

Artikel 4. Artikel 4, $ 1 van de collectieve arbeidsovereenkomst van 28 mei 2002 houdende het reglement op de arbeidsduur van het rijdend personeel van de ondernemingen van openbare autobusdiensten die werken in opdracht van de Vlaamse Vervoermaatschappij (VVM) wordt als volgt gewijzigd :

“De diensttijd bedraagt twaalf uur per dag. Bij overschrijding wordt een vergoeding, berekend op basis van het toepasselijke uurloon, ten belope van 25% van de overschrijding toegekend.”

Hoofdstuk V. Verhoging van de maximale wekelijkse arbeidsduur

Artikel 5. $ 1. In toepassing van artikel 2, 3° van de wet van {/ maart 1987 betreffende de invoering van nieuwe arbeidsregelingen in de onderneming,

wordt de maximale wekelijkse arbeidsduur verhoogd tot 70 u, op voorwaarde dat de gemiddelde wekelijkse arbeidsduur van 37 u over de referteperiode wordt gerespecteerd.

$ 2. Doordat hierdoor het beroep aantrekkelijker wordt gemaakt en de dienstverlening optimaler, wordt aangenomen dat deze maatregel een positieve impact heeft op de werkgelegenheid. Het principe van vrijwilligheid wordt hierbij gegarandeerd.

$ 3. De verhoogde wekelijkse arbeidsduurgrens kan worden toegepast bij het opstellen van de werkroosters en dienstrollen vanaf het ogenblik dat de werkgever de ondernemingsraad schriftelijk heeft geïnformeerd over de verhoging en de redenen hiervoor. Bij gebrek aan ondernemingsraad of indien de ondernemingsraad niet tijdig kan worden bijeengeroepen, wordt de informatie meegedeeld aan de vakbondsafvaardiging. Bij gebrek aan vakbondsafvaardiging gebeurt dit aan de vakbondssecretaris. De aangepaste werkroosters worden geacht deel uit te maken van het arbeidsreglement.

8 4. Gelet op het bepaalde in artikel 3 van de Wet van 17 maart 1987 en artikel 1 lid 2 van het Koninklijk Besluit van 25 juni 1990 tot gelijkstelling van sommige prestaties van deeltijds tewerkgestelde werknemers met overwerk, geven de uren die op grond van dit hoofdstuk worden gepresteerd boven de voltijdse arbeidsduurgrenzen en/of boven de conventionele deeltijdse arbeidsduurgrenzen, geen recht op overloon, op voorwaarde dat ze worden verricht binnen de grenzen en volgens de voorwaarden bepaald in dit hoofdstuk.

8 5. De bepalingen van $ 4 doen geen afbreuk aan gunstiger akkoorden op ondernemingsvlak inzake de verloning van bijkomende prestaties.

8 6. De bepalingen van de hoofdstukken [II en IV van de collectieve arbeidsovereenkomst van 28 mei 2002 houdende het reglement op de arbeidsduur van het rijdend personeel van de ondernemingen van openbare autobusdiensten die werken in opdracht van de Vlaamse Vervoermaatschappij (VVM) blijven onverminderd van toepassing.

Hoofdstuk VL Vrijwillige overuren

Artikel 6. Overeenkomstig artikel 2Sbis van de Arbeidswet van 16 maart 1971 en de collectieve arbeidsovereenkomst nr. 129 van 23 april 2019 betreffende de vrijwillige overuren, bestaat de mogelijkheid voor de leden van het rijdend personeel om vrijwillige overuren ten belope van 120 uur per kalenderjaar te presteren.

Hoofdstuk VII. Werkgroep werkbaar werk

Artikel 7. De besprekingen in de werkgroep werkbaar werk worden verdergezet o.m. rond het onderzoek naar maatregelen bij gesplitste diensten en het principe van deconnectiviteit. De sociale partners engageren zich ertoe deze werkgroep regelmatig te laten samenkomen.

Hoofdstuk VII. Opheffing

Artikel 8. De collectieve arbeidsovereenkomst van 17 oktober 2019 betreffende het sociaal akkoord 2019-2020 voor het rijdend personeel van de VVM-exploitanten, nr. 155177, wordt met ingang van Í september 2019 opgeheven.

Hoofdstuk IX Inwerkingtreding en geldigheidsduur

Artikel 9. 8 1. De hoofdstukken II, III en VII van onderhavige collectieve arbeidsovereenkomst treden in werking op 1 september 2019.

8 2. De hoofdstukken IV, V en VI treden in werking op 1 januari 2020.

8 3, Deze collectieve arbeidsovereenkomst is gesloten voor onbepaalde duur.

8 4. Zij kan door elk van de contracterende partijen worden opgezegd. Deze opzegging

moet minstens drie maanden op voorhand geschieden bij een ter post aangetekende brief, gericht aan de voorzitter van het Paritair Comité voor het Vervoer en de Logistiek, die zonder verwijl de betrokken partijen in kennis zal stellen. De termijn van drie maanden begint te lopen vanaf de datum van verzending van bovengenoemde aangetekende brief.
