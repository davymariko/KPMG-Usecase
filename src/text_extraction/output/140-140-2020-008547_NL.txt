Neerlegging-Dépôt: 26/06/2020 Regist.-Enregistr.: 17/07/2020 N°: 159546/CO/140

Paritair Comité voor het vervoer en de logistiek

Collectieve arbeidsovereenkomst van 25/06/2020

Wijziging van de CAO ‘Voortgezette opleiding van werknemers. Financiële tussenkomst SFAL.

HOOFDSTUK |. - Toepassingsgebied Artikel 1 S 1. Deze collectieve arbeidsovereenkomst is van toepassing op de werkgevers en hun werknemers die ressorteren onder het Paritair Comité voor het vervoer en de logistiek en die tot de sub — sector van grondafhandeling op luchthavens behoren alsook hun werklieden.

S 2. Onder grondafhandeling wordt begrepen platform-, passagiers-, bagage-, grondtransport- en vracht- en postafhandeling en bijstand aan bemanning.

Onder luchthavens wordt begrepen elk bepaald grond- of wateroppervlak (met gebouwen, installaties en materiaal) in hoofdzaak bestemd om, geheel of gedeeltelijk, door derden te worden gebruikt voor de aankomst, het vertrek en de bewegingen van vliegtuigen op het oppervlak.

Het Paritair Comité voor het vervoer en de logistiek is niet bevoegd voor ondernemingen voor grondafhandeling op luchthavens die vallen onder de bevoegdheid van het Paritair Comité voor de petroleumnijverheid en —handel, het Paritair Comité voor de schoonmaak, het Paritair Comité voor de handel in brandstoffen, het Paritair Comité voor het hotelbedrijf of het Paritair Comité voor de handelsluchtvaart, uitgezonderd de ondernemingen die luchthavens beheren.

S 3. Onder « werknemers » wordt begrepen : de arbeiders en arbeidsters van werkgevers bedoeld in S 1 aangegeven in de RSZ-categorie 283 met werknemerskengetal 015 of 027.

Deze collectieve arbeidsovereenkomst is evenwel niet van toepassing op:

a) de leerlingen aangegeven in de RSZcategorie 283 met werknemerskengetal 035.

b) de leerlingen die vanaf 1 januari van het jaar waarin ze 19 jaar worden, aangegeven worden met werknemerskengetal 015, maar werken onder leercontract zoals aangegeven aan de RSZ met vermelding type leerling in de zone “type leercontract”.

HOOFDSTUK Il. — Wijziging Artikel 2 Artikel 6 van de CAO d.d. 17/01/2019 ‘Voortgezette opleiding van werknemers. Financiële tussenkomst SFAL’, nr. 150608, wordt gewijzigd als volgt:

Jaarlijks wordt aan iedere werkgever een opleidingsbudget toegekend, berekend in functie van het aantal arbeiders in dienst bij de werkgever op 31 december van het voorgaande jaar.

HOOFDSTUK III. - Geldigheidsduur Artikel 3 Deze collectieve arbeidsovereenkomst treedt in werking op 25 juni 2020 en geldt voor een onbepaalde duur. Zij kan door elk der partijen worden opgezegd middels een opzeggingstermijn van 3 maanden. De opzegging dient per aangetekend schrijven te gebeuren, gericht aan de voorzitter van het Paritair Comité.
