Neerlegging-Dépôt: 12/09/2019 | Regist.-Enregistr,: 30/09/2019

Paritair Comité 129 N°: 154049/CO/129 Paritair comité voor de voortbrenging van papierpap, papier en karton

MAATREGELEN TOT BEVORDERING VAN DE WERKGELEGENHEID EN DE VORMING

Collectieve arbeidsovereenkomst van 5 september 2019 HOOFDSTUK 1 Toepassingsgebied

Artikel 1 Deze collectieve arbeidsovereenkomst is van toepassing op de werkgevers, de arbeiders en arbeidsters van de ondernemingen welke ressorteren onder het paritair comité voor de voortbrenging van papierpap, papier en karton (PC 129).

Zij is afgesloten in toepassing van de wet van 26 maart 1999 betreffende het Belgisch actieplan voor de werkgelegenheid 1998 houdende diverse bepalingen.

HOOFDSTUK 2 Risicogroepen

Artikel 2 Dit hoofdstuk wordt afgesloten in toepassing van:

-_ Wet houdende diverse bepalingen (I) van 27 december 2006, Titel XIIl, Hoofdstuk VIII, afdelingen 1 en 2 (Belgisch Staatsblad van 28 december 2006);

- Het Koninklijk Besluit van 19 februari 2013 tot uitvoering van artikel 189, vierde lid, van de wet van 27 december 2006 houdende diverse bepalingen (Belgisch Staatsblad van 8 april 2013);

- Het Koninklijk Besluit van 5 december 2017 houdende uitvoering van afdeling 1 van hoofdstuk 2 van de wet van 5 maart 2017 betreffende werkbaar en wendbaar werk (Belgisch Staatsblad van 18 december 2017);

- Wet tot uitvoering van het ontwerp van interprofessioneel akkoord 2019-2020 van 26 juni 2019 (Belgisch Staatsblad van 17 juni 2019).

De inspanning van 0,10 % wordt, langs het Fonds voor Bestaanszekerheid gebruikt om de aanwerving-, vormings- en omscholingsmogelijkheden van de arbeiders en arbeidsters aan te zwengelen. Deze 0,10 % inspanning ten voordele van risicogroepen, die reeds verhoogd werd tot 0,15 % door de collectieve arbeidsovereenkomst van 28 maart 2001, algemeen verbindend verklaard door het K.B. van 17.02.2002 en sindsdien ononderbroken verlengd, wordt behouden op 0,15 %.

Artikel 3 De volgende personen behoren tot de risicogroepen:

1.

De laaggeschoolde werkloze/werknemer:

De werkzoekende/werknemer, die noch houder is van een diploma van universitair

onderwijs, noch van een diploma of van een getuigschrift van het hoger onderwijs van

het lange of van het korte type, noch van een getuigschrift van het hoger secundair onderwijs.

De langdurig werkloze:

- De werkzoekende, die gedurende de 6 maanden die aan zijn indienstneming voorafgaan, zonder onderbreking werkloosheids- of wachtuitkeringen heeft genoten voor alle dagen van de week;

- De werkzoekende die gedurende de 6 maanden die aan zijn indienstneming voorafgaan, uitsluitend deeltijds of als interimair heeft gewerkt om aan de werkloosheid te ontkomen.

De gehandicapte werkloze: De werkzoekende die, op het ogenblik van zijn indienstneming, bij een Fonds voor de

sociale integratie van de mindervaliden is ingeschreven.

De deeltijds leerplichtige: De werkzoekende van minder dan 18 jaar, die nog onder de leerplicht valt en die geen

secundair onderwijs met volledig leerplan meer volgt.

De herintreder:

De werkzoekende, die geen werkloosheids- of loopbaanonderbrekingsuitkeringen heeft genoten en die geen beroepsactiviteit heeft uitgeoefend gedurende de periode van drie jaar die aan de indienstneming voorafgaat. Bovendien moet deze werkzoekende, vóór deze periode van drie jaar zijn beroepsactiviteiten onderbroken hebben of ze nooit aangevat hebben.

De bestaansminimumtrekker: De werkzoekende die op het ogenblik van zijn indienstneming het bestaansminimum ontvangt.

De oudere werkloze: vanaf 50 jaar.

De werknemer die ontslagen of werkloos is ten gevolge van een faillissement of een

collectief ontslag: De werknemer, die naar aanleiding van een faillissement of een collectief ontslag

werkzoekende is geworden en die door een langdurige werkloosheid de verworven professionele ervaring zou kunnen verliezen.

De werknemer met een onaangepaste of ontoereikende beroepsbekwaamheid, die

een bijscholing of opleiding moet volgen om zich, op korte of lange termijn, in zijn functie te kunnen handhaven.

10. De doelgroep jongeren die met een startbaan aangeworven worden.

Artikel 4 Tenminste 0,05% van de bijdrage zal worden voorbehouden voor een of meerdere van de

volgende risicogroepen:

1) 2)

3)

Werknemers van minstens 50 jaar oud die in de sector werken; Werknemers van minstens 40 jaar oud die in de sector werken en bedreigd zijn met ontslag:

. hetzij doordat hun arbeidsovereenkomst werd opgezegd en de opzeggingstermijn

loopt,

. hetzij doordat zij tewerkgesteld zijn in een onderneming die erkend is als

onderneming in moeilijkheden of herstructurering, hetzij doordat zij tewerkgesteld zijn in een onderneming waar een collectief ontslag is aangekondigd;

Niet-werkenden en personen die sinds minder dan een jaar werken en niet-werkend waren op het ogenblik van hun indiensttreding. Onder niet-werkenden wordt verstaan:

. langdurig werkzoekenden, dit zijn personen die in het bezit zijn van een werkkaart

(artikel 13 van het KB van 19 december 2001),

. uitkeringsgerechtigde werklozen,

werkzoekenden die laaggeschoold zijn, dit zijn de jongeren die geen getuigschrift of diploma van het hoger secundair onderwijs bezitten, of werkzoekenden die erg laaggeschoold zijn, dit zijn de jongeren die geen getuigschrift van de tweede graad van het secundair onderwijs bezitten of van het lager secundair onderwijs bezitten (cfr. definities uit artikel 24 van de wet van 24 december 1999),

. herintreders, zijnde de personen die zich na een onderbreking van minstens 1 jaar

terug op arbeidsmarkt begeven,

‚ personen die gerechtigd zijn op maatschappelijke integratie in toepassing van de

wet van 26 mei 2002, personen die gerechtigd zijn op maatschappelijke hulp in toepassing van de organieke wet van 8 juli 1976 betreffende de OCMW ’s, werknemers die in het bezit zijn van een verminderingskaart herstructureringen (cfr. KB 9 maart 2006),

. werkzoekenden die niet de nationaliteit van een lidstaat van de Europese Unie

bezitten of van wie minstens één van de ouders deze nationaliteit niet bezit of niet bezat bij overlijden, of van wie minstens twee van de grootouders deze nationaliteit niet bezitten of bezaten bij overlijden;

De personen met een verminderde arbeidsgeschiktheid, namelijk:

a.

de personen die voldoen aan de voorwaarden om ingeschreven te worden in een regionaal agentschap voor personen met een handicap,

b. de personen met een definitieve arbeidsongeschiktheid van minstens 33%,

de personen die voldoen aan de medische voorwaarden om recht te hebben op een inkomensvervangende- of een integratietegemoetkoming (cfr. wet van 27 februari 1987 op de tegemoetkomingen aan personen met een handicap),

d. de personen die als doelgroepwerknemer tewerkgesteld zijn of waren bij een werkgever die valt onder het toepassingsgebied van het Paritair Comité voor de beschutte en sociale werkplaatsen,

e. de gehandicapte die het recht op verhoogde kinderbijslag opent op basis van een lichamelijke of geestelijke ongeschiktheid van minstens 66%,

f. de personen die in het bezit zijn van een attest afgeleverd door de Algemene Directie Personen met een Handicap van de FOD Sociale Zekerheid voor het verstrekken van sociale en fiscale voordelen,

g. de persoon met een invaliditeitsuitkering of een uitkering voor arbeidsongevallen of beroepsziekten in het kader van programma’s tot werkhervatting;

5) De jongeren die nog geen 26 jaar oud zijn en opgeleid worden hetzij in een stelsel van alternerend leren, hetzij in het kader van een individuele beroepsopleiding in een onderneming (cfr. artikel 27, 6° KB 25 november 1991), hetzij in het kader van een instapstage (artikel 36quater KB 25 november 1991).

Artikel 5 Van de in artikel 4 bedoelde inspanning van 0,05 % moet minstens de helft besteed worden aan initiatieven ten voordele van één of meerdere van de volgende groepen:

a. De in artikel 4, 5) bedoelde jongeren

b. De in artikel 4, 3) en 4), bedoelde personen die nog geen 26 jaar zijn

Artikel 6 - Dit betekent concreet dat ingevolge artikel 5, 0,025 % wordt besteed aan initiatieven ten voordele van jongeren die nog geen 26 jaar zijn en die tot de risicogroepen behoren.

Artikel 7 De praktische toepassing van deze maatregel, via het reglement, behoort tot de verantwoordelijkheid van het beheercomité van het Fonds voor Bestaanszekerheid.

HOOFDSTUK 3 Vorming en opleiding

Artikel 8 Voor de periode 2019 en 2020 heeft elke onderneming een collectieve vormingsplicht van 4 kalenderdagen per VTE (gemiddeld) gespreid over 2 jaar. Hiermee wordt voorzien in een bijkomende stap voor 2019-2020 in het kader van het opleidingstraject.

Er wordt daarbij aanbevolen naar een goede spreiding over de verschillende niveaus/klassen te streven. Teneinde de groei naar meer vorming en opleidingstijd te ondersteunen en te stimuleren, verbinden de partijen er zich toe om 0,55% van de brutolonen aan 108% te besteden voor deze opleidingen in de periode 2019-2020.

Artikel 9 De vormingsdossiers dienen aan de ondernemingsraad te worden voorgelegd. Het betreft hier alle initiatieven betreffende de vorming. De leden van de ondernemingsraad kunnen

opmerkingen formuleren die, bij het ter financiering indienen van deze vormingsdossiers bij het Fonds voor Bestaanszekerheid, zullen worden gevoegd.

HOOFDSTUK 4 Startbanen

Artikel 10 De ondertekenende partijen gaan akkoord om een positief advies te geven aan de Minister van Arbeid, Tewerkstelling en Sociaal Overleg inzake een sectorale afwijking voor de startbanen voor de periode die loopt van 1 januari 2019 tot 31 december 2020. De vigerende wetgeving laat dit toe, gelet op de blijvende verbintenis van de werkgevers vallend onder paritair comité 129 om een bijzondere bijdrage van 0,15 % op de brutolonen aan 108 % te storten voor de risicogroepen.

De werkgevers vallend onder voormeld paritair comité verbinden er zich toe om een bijzondere inspanning te leveren voor de opleiding van jongeren.

Het aanvraagdossier, samengesteld conform de geldende wetgeving, zal, samen met het positief advies van het paritair comité gericht worden aan de Minister van Arbeid, Tewerkstelling en Sociaal Overleg.

De werkgevers verbinden er zich toe, ingeval van toekenning van de afwijking door de Minister van Arbeid, Tewerkstelling en Sociaal Overleg, de aan de Minister overgemaakte sectorale argumentatie ter informatie te bezorgen aan de leden van de ondernemingsraad, en bij ontstentenis daarvan aan de leden van het Comité voor Bescherming en Preventie op de werkvloer, of bij ontstentenis daarvan aan de leden van de syndicale delegatie.

Indien de syndicale organisaties niet akkoord gaan met de sectorale argumentatie, kunnen zij een verzoek tot verzoening indienen bij de voorzitter van het paritair comité.

Om het paritair comité toe te laten een evaluatie te maken zal alle informatie ook overgemaakt worden aan de voorzitter van het paritair comité.

De sociale partners vragen de ondernemingen hun werknemers in de schoot van de ondernemingsraad te informeren betreffende de motieven voor de vraag tot sectorale afwijking.

HOOFDSTUK 5 Werkbaar werk Artikel 11 De ondernemingen zullen de nodige aandacht besteden aan het aspect werkbaar werk.

De sociale partners bevelen aan voldoende aandacht te besteden aan deze problematiek bij de uitwerking van cao 104.

HOOFDSTUK 6 Slotbepalingen — Geldigheidsduur

Artikel 12 Deze collectieve arbeidsovereenkomst treedt in werking op 1 januari 2019 en loopt tot 31 december 2020. Ingeval van wetswijziging kan deze CAO op verzoek van de meest gerede partij tussentijds worden aangepast.
