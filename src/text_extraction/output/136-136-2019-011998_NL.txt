Neerlegging-Dépôt: 12/09/2019

Le ee Regist.-Enregistr.: 18/09/2019 Paritair Comité 136 N°: 153913/C0/136

Arbeiders en arbeidsters van de papier- en kartonbewerking

SOCIALE VOORDELEN

Collectieve arbeidsovereenkomst van 5 september 2019

HOOFDSTUK 1 Toepassingsgebied

Artikel 1 - Deze collectieve arbeidsovereenkomst is van toepassing op de werkgevers en op de arbeiders en arbeidsters die tewerkgesteld zijn in de ondernemingen welke onder de bevoegdheid van het paritair comité voor de papier- en kartonbewerking ressorteren.

HOOFDSTUK 2 Sociale voordelen

Artikel 2 - In uitvoering van de bepalingen van artikel 2 van de statuten, vastgesteld bij de collectieve arbeidsovereenkomst van 19 december 1988 (21927/co/136), gesloten in het paritair comité voor de papier- en kartonbewerking betreffende de coördinatie van de statuten van het “Fonds voor bestaanszekerheid voor de papier- en kartonbewerking”, algemeen verbindend verklaard bij Koninklijk Besluit van 25 mei 1989, worden aan de in artikel 1 van voormelde statuten bedoelde arbeiders en arbeidsters, sociale voordelen toegekend ten laste van voormeld fonds.

De sociale voordelen zijn de volgende :

1. een syndicale premie ;

2. een anciënniteitspremie.

HOOFDSTUK 3 Syndicale premie

Artikel 3 - Het totaal jaarlijks bedrag van de syndicale premie wordt toegekend aan de rechthebbenden die op 31 december van de referteperiode gaande van 1 januari tot 31 december van hetzelfde jaar tezelfdertijd, en dit gedurende ten minste 12 maanden :

a) lid zijn van één van de representatieve interprofessionele werknemersorganisaties ;

b) krachtens een arbeidsovereenkomst voor arbeiders/arbeidsters of door uitbetaling van een SWT verbonden zijn met een in artikel 1 bedoelde onderneming.

Artikel 4 - Aan de rechthebbenden die in de referteperiode gedurende minder dan 12 maanden voldoen aan de in artikel 3, a) en b) vermelde voorwaarden, wordt de premie verleend op basis van 1/12: van het totaal jaarlijks bedrag, voor iedere maand of breuk van een maand tijdens welke zij voldoen aan de bedoelde voorwaarden.

De tijdens de referteperiode rechthebbenden in een SWT-stelsel, alsmede de echtgenoot of echtgenote van een tijdens de referteperiode overleden rechthebbende genieten de premie onder dezelfde voorwaarden.

Artikel 5 - Voor de actieve werknemers bedraagt het bedrag van de premie 145 € vanaf het refertejaar 2018.

Voor het refertejaar 2017 bedraagt het bedrag van de premie 135 € voor de actieve werknemers.

Voor de werknemers in een SWT-stelsel bedraagt de premie 126 €.

Voor de actieve werknemers, is 1/12 van de totale premie van 145 € gelijk aan 12,08€ vanaf het refertejaar 2018.

Voor de actieve werknemers, is 1/12 van de totale premie van 135 € gelijk aan 11,25€ vanaf het refertejaar 2017.

Dit bedrag zal vermenigvuldigd worden met het conform artikel 4 in aanmerking te nemen aantal maanden voor de berekening van de premie van diegenen, die niet in aanmerking komen voor de volledige premie.

Artikel 6 - Elk jaar, uiterlijk op 31 maart, stelt het Fonds voor bestaanszekerheid voor de papier- en kartonbewerking de in artikel 1 bedoelde werkgevers in het bezit van de nodige attesten van tewerkstelling. Deze attesten worden door de werkgevers ingevuld op naam van elk lid van hun arbeiderspersoneel dat tijdens de referteperiode in het personeelsregister is ingeschreven. Uiterlijk op 30 april volgend op de referteperiode worden de attesten door de werkgevers individueel aan hun arbeiders en arbeidsters uitgereikt.

HOOFDSTUK 4 Anciënniteitspremie

Artikel 7 - De arbeiders en arbeidsters, die op 31 december van het jaar waarin ze de leeftijd van 60 jaar bereiken, tewerkgesteld zijn in een in artikel 1 bedoelde onderneming of de ermee gelijkgestelden, hebben recht op een anciënniteitspremie.

Tot 31 december 2017 bedraagt deze premie: e 25,00 € per begonnen jaar anciënniteit in de sector; e een begonnen jaar wordt als een volledig jaar aangezien; e deze anciënniteitspremie bedraagt maximum 450,00 €.

Vanaf 1 januari 2018 wordt deze premie verhoogd naar: e 27,00 € per begonnen jaar anciënniteit in de sector; e een begonnen jaar wordt als een volledig jaar aangezien; e deze anciënniteitspremie bedraagt maximum 500,00 £.

Voor de berekening van de anciënniteit wordt maximum één jaar ononderbroken interimarbeid gelijkgesteld. De vroegere periode van tewerkstelling, die een werknemer als uitzendkracht heeft verricht bij de werkgever in de hoedanigheid van gebruiker komt in aanmerking voor de berekening van de anciënniteit met een maximum van één jaar, voor zover de aanwerving volgt op de periode van uitzendarbeid uitgeoefend bij de werkgever. Elke periode van inactiviteit van zeven dagen of minder geldt als een periode van tewerkstelling als uitzendkracht.

Artikel 8 - In geval van overlijden wordt de in artikel 7 bedoelde anciënniteitspremie uitbetaald aan de persoon die de begrafeniskosten heeft gedragen.

Artikel 9 - De syndicale (artikel 3 tot 6) en de anciënniteitspremie (artikelen 7 en 8) worden uitbetaald mits indienen van een volledig dossier waaruit de rechten van de rechthebbende of zijn erfgenamen blijken. De dossiers moeten worden gevalideerd door een vertegenwoordiger van tenminste twee werknemersorganisaties welke zetelen in het paritair comité voor de papier- en kartonbewerking.

HOOFDSTUK 5 Slotbepalingen

Artikel 10 - De werknemers in een SWT-stelsel die recht hebben op een vergoeding SWT ten laste van een in artikel 1 bedoelde werkgever worden voor de toekenning van de sociale voordelen voorzien in artikel 2 met de arbeiders en arbeidsters bedoeld in artikel 1 gelijkgesteld.

Artikel 11 - Deze collectieve arbeidsovereenkomst treedt in werking op 1 januari 2019 en is gesloten voor onbepaalde duur. Zij kan worden opgezegd door één der partijen, mits een opzegging van zes maanden, betekend bij een ter post aangetekende brief, gericht aan de voorzitter en aan de organisaties vertegenwoordigd in het paritair comité voor de papier- en kartonbewerking.

Artikel 12 - Deze collectieve arbeidsovereenkomst vervangt de collectieve arbeidsovereenkomst van 22 juni 2017 (140593/co/136 — KB 31.01.2018-BS 19.02.2018) betreffende de sociale voordelen, die op die wijze ophoudt effect te sorteren op 31 december 2018.
