PARITAIR SUBCOMITÉ VOOR DE TERUGWINNING VAN PAPIER

Collectieve arbeidsovereenkomst van 18 oktober 2019.

SYNDICALE PREMIE

Hoofdstuk I - Toepassingsgebied Artikel 1. Deze collectieve arbeidsovereenkomst is van toepassing op de werkgevers en op de arbeiders en arbeidsters van de ondernemingen die ressorteren onder het Paritair Subcomité voor de terugwinning van papier.

Onder “arbeiders” worden de mannelijke en vrouwelijke werklieden verstaan.

Hoofdstuk II - Toekenningsmodaliteiten Art. 2. In uitvoering van de bepalingen van artikelen 12, 13 en 20 van de collectieve arbeidsovereenkomst inzake wijziging en coördinatie van de statuten van het Fonds voor bestaanszekerheid van 16 januari 2014, gesloten in het Paritair Subcomité voor de terugwinning van papier, hebben de bij artikel 1 bedoelde werklieden, die lid zijn van één van de representatieve interprofessionele werknemersorganisaties welke op nationaal niveau verbonden zijn, recht op een syndicale premie ten laste van het Fonds, voor zover zij ingeschreven zijn in het personeelsregister van de bij hetzelfde artikel bedoelde werkgevers in functie van hun tewerkstelling in het dienstjaar waarop de betaling betrekking heeft.

Art. 3. 81. Het bedrag van de bij artikel 2 bedoelde syndicale premie wordt vastgesteld op 145 euro op voorstel van de raad van bestuur van het Fonds.

82. De werklieden hebben recht op de syndicale premie pro rata, per maand tewerkstelling of een gedeelte ervan. Werklieden die genieten van een ontslagcompensatievergoeding hebben ook recht op de syndicale premie pro rata, per maand of een gedeelte ervan, gedekt door de ontslagcompensatievergoeding. Dit vanaf de premie 2017.

De verplichting van het lidmaatschap van één van de representatieve interprofessionele werknemersorganisaties welke op nationaal niveau verbonden zijn, is eveneens aan dezelfde verhouding onderworpen.

Art. 4. 81. Elk jaar worden de in artikel 1 8 1 bedoelde werkgevers ten laatste op 30 november door het Fonds in bezit gesteld van de nodige attesten om de syndicale premie uit te betalen.

Dit attest, met vermelding van het aantal gewerkte maanden of gedeeltelijke maanden tijdens het werkjaar wordt ingevuld door de werkgever op naam van elk lid van het personeel dat was ingeschreven in het personeelsregister in het dienstjaar waarop de betaling betrekking heeft.

De attesten van sociaal voordeel worden door de werkgevers aan elke individuele arbeider bezorgd, alsook aan de rechthebbenden die het bedrijf verlieten, ten laatste op 31 december.

82. Bij voorlegging van het door het sociaal fonds afgeleverde attest vullen de representatieve nationale  interprofessionele  werknemersorganisaties het attest voor de uitbetaling in waarbij ze de aansluiting van de arbeider bij hun organisatie bevestigen. Ze betalen de syndicale premie uit aan de rechthebbende leden of aan

hun wettelijke erfgenamen in geval van overlijden tijdens het werkjaar.

De aanvragen tot terugbetaling van de aanvullende uitkeringen moeten door de werknemersorganisaties bij het secretariaat van het Sociaal Fonds worden ingediend binnen een termijn van drie jaar. Elk door de werknemersorganisatie terdege ingevuld attest voor uitbetaling moet worden gevoegd bij de aanvragen.

83. Een systeem van voorschotten die aan de representatieve werknemersorganisaties zouden worden gestort, is opgericht door de Raad van Bestuur van het Sociaal Fonds opdat deze de uitbetaling van de syndicale premie kunnen waarborgen.

Hoofdstuk III - Slotbepalingen Art. 5. Deze collectieve arbeidsovereenkomst treedt in werking op 1 januari 2019 en wordt gesloten voor een onbepaalde tijd,

Zij vervangt de bepalingen van de collectieve arbeidsovereenkomst van 12 oktober 2017 betreffende de syndicale premie, geregistreerd op 28 november 2017 onder het nummer 143046/CO/142.03 (koninklijk besluit van 3 juli 2018, Belgisch Staatsblad van 24 juli 2018).

Zij kan worden opgezegd mits een opzegging van zes maand, bij een ter post aangetekende brief, gericht aan de voorzitter van het Paritair Subcomité voor de terugwinning van papier, ingaande op de eerste dag van het burgerlijk kwartaal dat volgt op de opzegging.

Gedaan te Brussel 18 oktober 2019
