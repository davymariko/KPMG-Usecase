Aanvullend paritair comité voor de werklieden (PC 100 Collectieve arbeidsovereenkomst van 13 november 2019 met betrekking tot de vaststelling van risicogroepen

Artikel 1 Deze collectieve arbeidsovereenkomst is van toepassing op de werkgevers en op de arbeiders van de ondernemingen ressorterend onder de bevoegdheid van het Aanvullend Paritair Comité voor de werklieden. Onder “arbeiders” wordt verstaan de mannelijke en vrouwelijke arbeiders

Artikel 2 In uitvoering van artikelen 188 tot 191 van de wet van 27 december 2006 houdende diverse bepalingen (I) (BS 29/12/2006) tot bepaling van de risicogroepen, wordt onder risicogroepen verstaan:

o De werknemers waarvan de kwalificatie niet aangepast is of dreigt te zijn aan de vereisten van de nieuwe technologieën, waarvan in het bijzonder de laaggeschoolden De werkzoekenden in het algemeen en werkzoekenden jonger dan 30 jaar in het bijzonder De werknemers bedreigd door een herstructurering, een collectief ontslag of een sluiting van een onderneming.

Artikel 3 In toepassing van het Koninklijk Besluit van 19 februari 2013 tot uitvoering van artikel 189, vierde lid, van de wet 27 december 2006 houdende diverse bepalingen (I) (1), wordt onder risicogroepen met betrekking tot het voorbehouden van 0,05% van de loonmassa verstaan, de risicogroepen bepaald in artikel 1 van hogervermeld Koninklijk Besluit en wordt onder risicogroepen met betrekking tot het voorbehouden van de helft daarvan, of 0,025% van de loonmassa verstaan, de

risicogroepen bedoeld in artikel 2 van hogervermeld Koninklijk Besluit.

Artikel 4 Deze collectieve arbeidsovereenkomst treedt in werking op 1 januari 2020 en houdt op van kracht te zijn op 31 december 2021
