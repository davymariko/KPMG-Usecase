COLLECTIEVE ARBEIDSOVEREENKOMST VAN 23 NOVEMBER 2020 BETREFFENDE DE GELIJKSTELLINGEN INZAKE TIJDELIJKE WERKLOOSHEID VOOR DE BEREKENING VAN DE EINDEJAARSPREMIE 2020 IN HET KADER VAN DE SANITAIRE CRISIS COVID 19 in de diensten voor gezins- en bejaardenhulp van de Franse Gemeenschap, het Waalse Gewest en de Duitstalige gemeenschap - PSC 318.01

Artikel 1- Toepassingsgebied

Deze collectieve arbeidsovereenkomst is van toepassing op de werknemers en werkgevers van de diensten die vallen onder de bevoegdheid van het Paritair Subcomité voor de diensten voor gezins- en bejaardenhulp van de Franse Gemeenschap, het Waalse Gewest en de Duitstalige Gemeenschap, die worden erkend en gesubsidieerd door het Waalse Gewest.

Onder “werknemers” wordt verstaan: het mannelijke en vrouwelijke arbeiderspersoneel. Artikel 2 - Context

Deze collectieve overeenkomst wordt gesloten in de context van de Covid-19-crisis. Artikel 3 - Onderwerp

Voor de berekening van de eindejaarspremie 2020 (forfaitair gedeelte en variabel gedeelte) zoals bepaald in de collectieve arbeidsovereenkomst van 23 september 2019 tot toekenning van een eindejaarspremie aan het arbeiderspersoneel, worden meegerekend in de gelijkgestelde arbeidsperiodes, de periodes van tijdelijke werkloosheid wegens overmacht en van tijdelijke werkloosheid wegens overmacht ten gevolge van het coronavirus (Corona werkloosheid), voor de periode van 1 maart 2020 tot 31 december 2020 inbegrepen. Zo worden voor het variabel gedeelte dat berekend wordt per gesubsidieerd uur, de uren tijdelijke werkloosheid wegens overmacht en wegens overmacht ten gevolge van het coronavirus (Corona werkloosheid) gelijkgesteld met gesubsidieerde uren.

Dezelfde gelijkstelling geldt ook voor de bedragen en nadere regels vastgelegd in de CAO's die werden ondertekend door de federaties of de diensten.

Artikel 4 - Slotbepalingen

Deze collectieve arbeidsovereenkomst wordt gesloten op 23 november 2020 voor een bepaalde duur. Zij treedt in werking op 1 maart 2020 en houdt op van kracht te zijn op 31 december 2020. De ondertekende partijen kunnen deze termijn verlengen door middel van een collectieve arbeidsovereenkomst.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de notulen van de vergadering die zijn ondertekend door de voorzitter en de secretaris en goedgekeurd door de leden.
