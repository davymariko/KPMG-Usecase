Paritair comité voor het tuinbouwbedrijf

Collectieve arbeidsovereenkomst van 12 september 2018

tot opheffing van de cao van 5 juli 2017 tot invoering van een forfaitaire premie (geregistreerd onder het nr. 140930/CO/145)

Art 1. Deze collectieve arbeidsovereenkomst is van toepassing op de werkgevers die ressorteren onder het Paritair Comité voor het Tuinbouwbedrijf en op de door hen tewerkgestelde werknemers, met uitzondering van de ondernemingen waarvan de hoofdactiviteit bestaat uit het inplanten en onderhouden van parken en tuinen.

Deze collectieve arbeidsovereenkomst is niet van toepassing op de werknemers bedoeld in art 8 bis van het Koninklijk Besluit van 28 november 1969; Belgisch Staatsblad 5 december 1969, inzake sociale zekerheid.

Onder “ werknemers” wordt verstaan zowel arbeiders als arbeidsters.

Art 2. Deze collectieve arbeidsovereenkomst heft de collectieve arbeidsovereenkomst van 5 juli 2017 tot invoering van een forfaitaire premie op, geregistreerd onder het nr. 140930/CO/145.

Art 3. Deze collectieve arbeidsovereenkomst treedt in werking op 1 juli 2018. Zij is afgesloten voor een onbepaalde duur. Zij kan door elk van de ondertekenende partijen worden opgezegd door middel van een aangetekend schrijven gericht aan de voorzitter van het Paritair Comité en het respecteren van een opzeggingstermijn van drie maanden.
