Paritair Subcomité van het Stads- en Streekvervoer van het Waalse Gewest (PSC 328.02)

Collectieve arbeidsovereenkomst van 21 oktober 2020 betreffende het loopbaansparen

INLEIDING:

Gelet op de artikelen 33 tot 39 van de wet van 5 maart 2017 betreffende werkbaar en wendbaar werk, gepubliceerd in het Belgisch Staatsblad op 15 maart 2017;

Overwegende dat artikel 34 van deze wet bepaalt dat: 'Het stelsel van het loopbaansparen de werknemer de mogelijkheid biedt tijd te sparen om later tijdens de duur van zijn arbeidsovereenkomst als verlof op te nemen;

Overwegende dat hetzelfde artikel 34, 83, bepaalt dat ‘de werknemer kan niet verplicht worden om deel te nemen aan een stelsel van loopbaansparen; omdat het stelsel valt onder de individuele vrijheid van de persoon;

Overwegende dat, conform artikel 35 van de wet van 5 maart 2017, het stelsel bedoeld in artikel 34 concreet kan worden vertaald in een colfectieve arbeidsovereenkomst die wordt gesloten binnen een paritair orgaan,’ ;

Overwegende dat hetzelfde artikel 35 in paragraaf 2 ervan het volgende bepaalt:

“Het kader dat wordt vastgelegd in de collectieve arbeidsovereenkomst bedoeld ín paragraaf 1 bepaalt:

- welke tijdsperiodes kunnen worden opgespaard;

- de periode waarbinnen deze tijd kan worden opgespaard;

- de wijze waarop deze dagen door de werknemer kunnen worden opgenomen.

Overwegende dat het doel van dit stelsel er niet in bestaat dat de werknemer de mogelijkheid krijgt om tijd te sparen om de opgespaarde tijd op te nemen in de vorm van geld;

Overwegende dat het sparen moet gebeuren tijdens de volledige beroepsloopbaan van de werknemer in de onderneming;

Overwegende dat het doel van deze collectieve arbeidsovereenkomst erin bestaat om de voorwaarden, procedures en nadere regels volgens welke tijd kan worden gespaard te regelen;

De ondertekenende partijen besluiten wat volgt:

Titel I: Toepassingsgebied

Toepassingsgebied

Deze overeenkomst is van toepassing op de werknemers en werkgevers die vallen onder het Paritair Subcomité voor het Stads- en Streekvervoer van het Waalse Gewest,

Voor de toepassing van de bepalingen van deze overeenkomst wordt onder werknemers

verstaan de arbeiders en arbeidsters, de mannelijke en vrouwelijke bedienden met inbegrip van het directiepersoneel.

Titel II: Toepassingsmodaliteiten HOOFDSTUK I - Toepassingsmodal teiken

Tijd die gespaard kan worden

De werknemer kan de volgende conventionele verlofdagen sparen:

- de anciënniteitsverlofdagen; -__ de extra verlofdag die wordt toegekend in het kader van de sociale programmatie 20152016 (artikel 3).

De werknemer kan geen tijd opsparen tijdens de opzeggingsperiode.

Artikel 3 Verschillende types loopbaansparen

Er worden twee types loopbaansparen gecreëerd: 1. Het loopbaansparen om te gebruiken tijdens de actieve loopbaan, het “loopbaansparen tijdens de actieve loopbaan”; 2. Een ander type loopbaansparen om gebruik van te maken voor de overgang naar de inactiviteit op het einde van de loopbaan, het “loopbaansparen eindeloopbaan”.

In het kader van het loopbaansparen kan de werknemer halve dagen opsparen.

De werkgever moet de werknemer jaarlijks informeren over het saldo van zijn loopbaansparen. De werkgever verbindt er zich in ieder geval toe om te garanderen dat de werknemer de gespaarde verlofdagen kan opnemen, op voorwaarde dat hij de nadere regels voor

kennisgeving van het betreffende verlof naleeft (zie hieronder). Artikelen 8 en 10 van deze collectieve arbeidsovereenkomst.

Artikel4 Toegang tot het stelsel van het loopbaansparen

De werknemer die zich wenst in te schrijven in het stelsel van het loopbaansparen, moet de aanvraag hiertoe indienen bij de directie personeelszaken.

De werknemer kan de tijdselementen bedoeld in artikel 2 van deze collectieve arbeidsovereenkomst opsparen en beslissen op welke van de twee rekeningen hij voornoemde elementen plaatst, zonder onderscheid.

De werknemer heeft het recht om per kalenderjaar maximaal 5 conventionele verlofdagen op te sparen.

De werknemer moet evenwel de grenzen respecteren die zijn vastgesteld in de artikelen 7 en 9 van deze collectieve arbeidsovereenkomst.

Uiterlijk op 31 december van elk kalenderjaar, moet de werknemer schriftelijk aan de werkgever meedelen hoeveel dagen hij wil sparen en op welke rekening(en) hij voornoemde dag(en) wenst te plaatsen.

Artikel 5 Valorisatie van de tijd die is gespaard op het moment dat de werknemer er gebruik wil van maken - boekhoudkundig standpunt

De gespaarde tijd, bedoeld in artikel 2 van deze collectieve arbeidsovereenkomst, zal gevaloriseerd worden conform het loontarief dat van kracht is op het moment waarop de gespaarde dagen daadwerkelijk worden opgenomen door de werknemer.

Vanuit boekhoudkundig standpunt zal de gespaarde tijd worden gevaloriseerd in de reserve van de positieve uren.

Loopbaansparen en einde van de arbeidsovereenkomst

De werknemer heeft recht op de volledige uitbetaling van zijn opgespaarde tijd op het moment dat er een einde komt aan zijn arbeidsovereenkomst.

Ter herinnering, het doel van dit stelsel is niet dat de werknemer de mogelijkheid krijgt om tijd te sparen om de opgespaarde tijd op te nemen in de vorm van geld In deze context, en volgens de dienstmogelijkheden zal aan de werknemer worden gevraagd om een maximaal

aantal verlofdagen op te nemen om het saldo aan te zuiveren voor de beëindiging van zijn overeenkomst.

HOOFDSTUK II — Loopbaansparen tijdens de actieve loopbaan

Gebruik van het loopbaansparen tijdens de actieve loopbaan

Het tegoed van het loopbaansparen tijdens de actieve loopbaan mag nooit meer dan 25 dagen bedragen.

Artikel 8 Regels en prioriteiten voor het opnemen van verlof van het loopbaansparen tijdens de actieve loopbaan

De werknemer dient zijn aanvraag voor het nemen van verlof van zijn loopbaansparen in volgens de nadere regels van de entiteit waar hij werkt,

Het verlof dat de werknemer aanvraagt in het kader van het loopbaansparen, wordt toegekend nadat de gewone voorrangsregels die binnen elke entiteit zijn bepaald in het kader van de toekenning van legaal of conventioneel verlof, werden nageleefd, vooral wat de planning van langdurig verlof betreft.

De verlofdagen die zijn opgespaard in het kader van het loopbaansparen tijdens de actieve loopbaan, kunnen enkel per volledige dag opgenomen worden,

HOOFDSTUK III — Loopbaansparen eindeloopbaan

Gebruik van het loopbaansparen eindeloopbaan

Het maximaal aantal dagen dat kan worden opgespaard in het kader van hef loopbaansparen eindeloopbaan is onbeperkt. Toch moeten de bepalingen van artikel 4 van deze collectieve arbeidsovereenkomst worden nageleefd, dit wil zeggen dat er maximaal 5 conventionele verlofdagen per kalenderjaar kunnen worden gespaard.

Regels voor het nemen van verlof van het tegoed van het loopbaansparen eindeloopbaan

In het kader van het loopbaansparen kan de werknemer gebruik maken van de opgespaarde dagen:

- hetzij om te anticiperen op zijn pensionering of de overstap naar een stelsel van werkloosheid met bedrijfstoeslag (met inbegrip van het brugpensioen Canada dry);

- hetzij om zijn prestaties af te bouwen tot 90%, 80% of 50%, vanaf de leeftijd van 60 jaar.

De werknemer dient zijn aanvraag voor het opnemen van verlof van zijn loopbaansparen in volgens dezelfde nadere regels als voor een tijdskrediet eindeloopbaan.

In het kader van het stelsel van de loopbaansparen eindeloopbaan, moet de werknemer zijn opgespaarde dagen integraal opnemen voor zijn pensionering of overstap naar een stelsel van werkloosheid met bedrijfstoeslag (met inbegrip van het brugpensioen Canada dry).

De werknemer moet de werkgever schriftelijk in kennis stellen van de periode(s) tijdens welke de dag(en) zal/zullen opgenomen worden.

De verlofdagen die zijn opgespaard in het kader van het loopbaansparen eindeloopbaan, kunnen alleen per volledige dag opgenomen worden.

Bij gebreke aan kennisgeving door de werknemer, zullen de niet-opgenomen gespaarde dagen door de werkgever ambtshalve worden ingepland in het kader van de eindeloopbaan van de werknemer.

Het recht op een tijdskrediet eindeloopbaan sluit de mogelijkheid niet uit om verlof te nemen in het kader van het loopbaansparen eindeloopbaan. Het eindsaldo van de prestaties van de werknemer kan evenwel nooit minder dan 50% bedragen (beide systemen gecumuleerd).

HOOFDSTUK IV — Evaluatie van de collectieve arbeidsovereenkomst — Overgangsmaatregelen

Evaluatie

De ondertekenende partijen verbinden zich ertoe om de werking van het stelsel ingevoerd door deze collectieve arbeidsovereenkomst in het Paritair Subcomité voor het Stads- en Streekvervoer van het Waalse Gewest een eerste maal te evalueren binnen de 12 maanden die volgen op de ondertekening ervan.

De werking van het stelsel van het loopbaansparen moet geregeld en minstens om de 2 jaar geëvalueerd worden.

Overgangsmaatregel

Bij wijze van overgangsmaatregel en tot 31 december 2020, staat de werkgever toe aan: a) De werknemers toegewezen aan de Algemene Directie in het kader van de invoering van de «Centres de Services Partagés» en de cellen «Business Partner»; b) De bestuurders

toe te voegen aan hun loopbaansparen tijdens de actieve loopbaan of eindeloopbaan zijn de volgende tijdsperiodes opgebouwd in de territoriale directies:

- de overuren;

- de warmte-uren;

- Extra verlofdagen

Die toevoeging moet gebeuren per volledige dag van de waarde van de extra verlofdagen

waarbij het maximum van 25 dagen voor de teller “tijdens de actieve loopbaan” moet gerespecteerd worden.

Titel III: Geldigheidsduur

Deze collectieve arbeidsovereenkomst wordt gesloten voor een onbepaalde tijd. Zij treedt in werking op 1 november 2020.

Elke ondertekenende partij kan deze collectieve arbeidsovereenkomst opzeggen met een opzeggingstermijn van drie maanden die per aangetekend schrijven wordt betekend aan de voorzitter van het Paritair Subcomité voor het Stads- en Streekvervoer van het Waalse Gewest die ingaat op de derde werkdag die volgt op de verzending van het aangetekend schrijven. In dat geval zal de partij die de overeenkomst opzegt, verplicht zijn een nieuwe ontwerptekst voor te stellen.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
