PARITAIR SUBCOMITÉ VOOR DE LUCHTVAARTMAATSCHAPPIJEN (315.02)

Collectieve arbeidsovereenkomst van 25 november 2019.

Recht op outplacement voor werknemers

Gelet op de wet van 5 december 1968 betreffende de collectieve arbeidsovereenkomst en de paritaire comités;

Gelet op de wet van 5 september 2001 tot verbetering van de werkgelegenheidsgraad van de werknemers, inzonderheid op hoofdstuk V (Belgisch Staatsblad van 15 september 2001);

Gelet op de collectieve arbeidsovereenkomst nr. 82 van 10 juli 2002 betreffende het recht op outplacement voor werknemers van vijfenveertig jaar en ouder die worden ontslagen;

Gelet op de wet van 26 december 2013 betreffende de invoering van een eenheidsstatuut voor arbeiders en bedienden tot wijziging van de wet van 3 juli 1973 betreffende de arbeidsovereenkomsten.

Hebben de ondertekenende partijen de volgende collectieve arbeidsovereenkomst gesloten, die het recht op outplacement uitbreidt en zekere bepalingen inzake organisatie vastlegt.

HOOFDSTUK |. - Toepassingsgebied

Artikel 1. Deze collectieve arbeidsovereenkomst is van toepassing op de werkgevers en werknemers van de ondernemingen die tot de bevoegdheid behoren van het Paritair subcomité voor de luchtvaartmaatschappijen.

Artikel 2. De werknemer, wiens werkgever de arbeidsovereenkomst eenzijdig heeft beëindigd en die op het moment van de opzegging of de verbreking van de overeenkomst minstens recht heeft op een opzegtermijn van 30 weken, heeft recht op outplacementbegeleiding volgens de modaliteiten van de algemene regeling van outplacement opgenomen in afdeling 1 van de wet van 5 september 2001 tot de verbetering van de werkgelegenheidsgraad van de werknemers.

Dit recht op outplacementbegeleiding wordt niet toegekend wanneer de werknemer ontslagen werd om dringende reden.

LA Art. 3. Enkel wanneer de werknemer geen recht zal hebben op outplacementbegeleiding in het kader van de algemene outplacementregeling in de zin van de wet van 5 september 2001 zal de werknemer in afwijking van de artikelen 3 en 4 van de CAO nr. 82 recht hebben op outplacement wanneer de werkgever de arbeidsovereenkomst eenzijdig heeft beëindigd en hij op het moment van de opzegging of de verbreking van de individuele arbeidsovereenkomst tenminste de leeftijd van 40 jaar heeft bereikt en dit conform de overige voorwaarden en modaliteiten van CAO nr. 82 van 10 juli 2002 betreffende het recht op outplacement voor werknemers van 45 jaar en ouder die worden ontslagen, gewijzigd door de CAO nr. 82 bis van 17 juli 2007, afgesloten in de Nationale Arbeidsraad en

van afdeling 2 van Hoofdstuk V van de voornoemde wet van 05/09/2001.

De werknemer die recht heeft op de algemene outplacementregeling en dit outplacement weigert kan niet genieten van deze uitbreiding.

Dit recht wordt aan de werknemer evenwel niet toegekend wanneer hij niet ten minste één jaar ononderbroken dienstanciënniteit heeft, of als het ontslag is gegeven om een dringende reden of bij brugpensioen.

Het recht wordt niet langer toegekend vanaf het tijdstip waarop de werknemer het rustpensioen kan vragen.

Art. 4. Outplacement is het geheel van begeleidende diensten en adviezen die in opdracht van een werkgever door een derde, hierna genoemd dienstverlener, individueel of in groep worden verleend om een werknemer in staat te stellen zelf binnen een zo kort mogelijke termijn een betrekking bij een nieuwe werkgever te vinden of een beroepsbezigheid als zelfstandige te ontplooien.

HOOFDSTUK II. - Tussenkomst van het fonds voor bestaans- zekerheid

Art. 5. De werkgever die een individuele arbeidsovereenkomst eenzijdig heeft opgezegd of verbroken van een werknemer die onder het toepassingsgebied valt van artikel 3 van voorliggende collectieve arbeidsovereenkomst, kan een forfaitaire tussenkomst in de kost van de outplacementbegeleiding genieten vanwege het “Fonds voor bestaanszekerheid van de luchtvaartmaatschappijen

andere dan SABENA” van maximaal 3.500 EUR per dossier.

Art. 6. De werkgever die wenst beroep te doen op een tussenkomst vanwege het “Fonds voor bestaanszekerheid van de luchtvaartmaatschappijen andere dan SABENA”, dient hiertoe schriftelijk en uiterlijk zes maanden na de opzegging of beëindiging van de arbeidsovereenkomst een aanvraag in bij voornoemd fonds voor bestaanszekerheid.

De raad van bestuur van voornoemd fonds voor bestaanszekerheid wordt belast met het uitwerken van een modelaanvraag volgens dewelke de werkgever zijn aanvraag voor tussenkomst bij het fonds zal indienen.

Het fonds voor bestaanszekerheid zal slechts financieel tussenkomen in de kost van de outplacementbegeleiding, op voorwaarde dat deze een einde genomen heeft en op voorlegging door de werkgever van een afschrift van de nota voor erelonen vanwege de dienstverlener gericht aan de werkgever en dit t.b.v. de werkelijke kostprijs, rekening houdende met het maximum zoals weergegeven in artikel 5.

Deze tussenkomst zal echter slechts in geval van voorafgaande goedkeuring door de raad van bestuur van het sociaal fonds verleend worden in volgende gevallen:

- Indien een ontslag deel uitmaakt van een meervoudig ontslag zoals bedoeld in de collectieve arbeidsovereenkomst van 1 juli 2009 tot invoering van een regeling van meervoudig ontslag afgesloten binnen dit paritair subcomité, gekend onder registratienummer 96254/CO/315.02.

- Indien een ontslag deel uitmaakt van een collectief ontslag zoals gedefinieerd in C.A.O. nr. 24 van 2 oktober 1975 gesloten in de Nationale Arbeidsraad, betreffende de procedure van inlichtingen en raadpleging van de werknemersvertegenwoordigers met betrekking tot het collectief ontslag gewijzigd door de collectieve arbeidsovereenkomsten nr. 24 bis van 6 december 1983, nr. 24 ter van 8 oktober 1985 en nr. 24 quater van 21 december 1993.

- Indien een ontslag gegeven wordt ingevolge een faling van de werkgever.

Art. 7. Het “Fonds voor bestaanszekerheid van de luchtvaartmaatschappijen andere dan SABENA” zal bij de uitvoering van deze opdracht de kwaliteitsnormen in acht nemen die bepaald worden in de collectieve arbeidsovereenkomst nr. 82, met name:

1° waarborgen dat alle inlichtingen die in het raam van de outplacementopdracht over de werknemer bekomen worden, vertrouwelijk worden behandeld en niet aan derden worden doorgegeven;

2° zich niet inlaten met de contacten tussen de werknemer en de potentiële werkgevers;

3° noch de ontslagbeslissing, noch de onderhandeling daaromtrent beïnvloeden.

HOOFDSTUK III. - Algemene en slotbepalingen

Art. 8. Deze collectieve arbeidsovereenkomst treedt in voege op 1 november 2019 en is gesloten voor onbepaalde duur.

Zij vervangt met ingang van 1 november 2019 de collectieve arbeidsovereenkomst van 25 augustus 2014 - Recht op outplacement voor werknemers (Reg.Nr. 123582/CO/315.02).

Deze overeenkomst kan opgezegd worden middels een aangetekende brief gericht aan de voorzitter van het paritair subcomité met een opzegtermijn van 6 maanden.
