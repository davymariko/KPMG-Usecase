9 juli 2019

COLLECTIEVE ARBEIDSOVEREENKOMST VAN 9 JULI 2019 BETREFFENDE DE MELDINGSPLICHT VAN DE ARBEIDSOVEREENKOMSTEN VOOR EEN BEPAALDE TĲD EN CONTRACTEN VAN UITZENDARBEID IN HET PARITAIR COMITE VOOR DE STEENBAKKERIJ

HOOFDSTUK 1 — TOEPASSINGSGEBIED

Artikel 1 Deze cao is Van toepassing op de werkgevers en arbeiders van de ondernemingen welke ressorteren onder het paritair comité voor de Steenbakkerii.

De termen ‘arbeider’, ‘hij’, ‘zijn’, … verwijzen naar arbeiders en arbeidsters.

HOOFDSTUK |I — MELDINGSPLICHT

Artikel 2 Behoudens wettelijke of conventionele bepalingen die andere verplichtingen opleggen (bv voorafgaande toestemming), moeten de ondernemingen die arbeiders aanwerven met een arbeidsovereenkomst voor een bepaalde tijd of beroep doen op uitzendkrachten, voorafgaandelijk de ondernemingsraad, of bij ontstentenis daarvan de syndicale afvaardiging, of bij ontstentenis daarvan de representatieve werknemersorganisaties hiervan in kennis stellen. In dringende gevallen kan deze kennisgeving uiterlijk binnen de 8 dagen na de afsluiting van de overeenkomsten gebeuren.

HOOFDSTUK III — BIJZONDERE BEPALINGEN

Artikel 3 81. Ingeval van tewerkstelling van arbeiders met arbeidsovereenkomsten voor een bepaalde tijd, dienen de ondernemingen de bestaande cao's inzake loon- en arbeidsvoorwaarden, eigen aan de sector, integraal toe te passen.

82. Ingeval van tewerkstelling door bemiddeling van een uitzendbureau, dienen de lonen van toepassing in de onderneming voor de functie of het werk waarvoor de uitzendkracht wordt tewerkgesteld, toegepast te worden en dit onverminderd de conventionele en wettelijke beschikkingen.

9 juli 2019

Artikel 4 Opeenvolging van arbeidsovereenkomsten voor een bepaalde tijd in eenzelfde onderneming geeft recht aan de arbeiders op de voorwaarden voortspruitend uit de gecumuleerde anciënniteit in de onderneming.

Artikel 5 De tewerkstelling van uitzendkrachten kan maar gebeuren in die gevallen en volgens de bepalingen van de wet van 24 juli 1987 op tijdelijke arbeid, uitzendarbeid en  terbeschikkingstelling van werkkrachten aan de gebruikers en de cao nr. 108, afgesloten in de Nationale Arbeidsraad. Onenigheden dienen te worden besproken met de syndicale afvaardiging / ondernemingsraad. Kwesties die onopgelost blijven op ondernemingsvlak kunnen worden overgemaakt aan het toezichtscomité dat in de schoot van het paritair comité voor de Steenbakkerij werd ingesteld.

HOOFDSTUK IV — GELDIGHEID

Artikel 6 Deze cao is gesloten voor een bepaalde duur. Ze treedt in werking op 1 januari 2019 en houdt op van kracht te zijn op 31 december 2020.

Zij wordt neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij Koninklijk Besluit wordt gevraagd.
