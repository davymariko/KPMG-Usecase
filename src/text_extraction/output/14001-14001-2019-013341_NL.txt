Neerlegging-Dépôt: 18/10/2019 Regist.-Enregistr.: 14/11/2019 | N°: 155217/C0/140.01 |

Paritair Sub-comité voor de autobussen en autocars

Collectieve arbeidsovereenkomst van 26 september 2019 tot wijziging van de collectieve arbeidsovereenkomst van 19 oktober 2017 met betrekking tot de automatische overgang van personeel

HOOFDSTUK |. Toepassingsgebied

Artikel 1. 81. Deze collectieve arbeidsovereenkomst is van toepassing op de werkgevers behorend tot de sub-sector van het geregeld vervoer, die behoort tot het Paritair Sub-comité voor de autobussen en autocars en die geregeld vervoer uitvoert voor rekening van de Société Régionale Wallonne des Transports (S.RW.T.), alsook op de leden van hun rijdend personeel toegewezen aan de uitvoering van dit geregeld vervoer en op wie het uurloon van toepassing op de leden van het rijdend personeel van de bedrijven die geregeld vervoer voor rekening van de S.R.W.T. verzekeren, van toepassing is, alsook op de leden van hun niet-rijdend personeel, die tot de arbeiderscategorie behoren.

S 2. Onder « leden van het rijdend en nietrijdend personeel», wordt verstaan de vrouwelijke en mannelijke leden van het personeel behorend tot de categorie van het rijdend en niet-rijdend personeel.

HOOFDSTUK Il. /nvoeging van een hoofdstuk Vbis. Toekenningsmodaliteiten van bepaalde voordelen aan het overgedragen personeel

Artikel 2. Een hoofdstuk Vbis. Toekenningsmodaliteiten van bepaalde voordelen aan het overgedragen personeel wordt als volgt ingevoegd in de collectieve arbeidsovereenkomst van 19 oktober 2017, nr. 142.843 :

|

Artikel 18. De eindejaarspremie van het jaar waarin de overdracht plaatsvond, wordt betaald door de overlater enerzijds en door de overnemer anderzijds in functie van het aantal maanden gepresteerd bij elk van hen. De andere toekenningsmodaliteiten van deze premie blijven van toepassing.

Artikel 19. De trimestriële ARAB-vergoeding van het trimester tijdens hetwelk de overdracht plaatsvindt, wordt betaald door de partij die het personeelslid het grootste gedeelte van het trimester heeft tewerkgesteld.

HOOFDSTUK II /nwerkingtreding en geldigheidsduur

Artikel 3. S 1. Deze collectieve arbeidsovereenkomst treedt in werking op 1 augustus 2019 en wordt afgesloten voor onbepaalde duur.

S 2. Zij kan door elk van de contracterende partijen worden opgezegd. Deze opzegging moet minstens drie maanden op voorhand geschieden bij een ter post aangetekende brief, gericht aan de voorzitter van het Paritair Sub-comité voor de autobussen en autocars, die zonder verwijl de betrokken partijen in kennis zal stellen. De termijn van drie maanden begint te lopen vanaf de datum van verzending van bovengenoemde aangetekende brief.
