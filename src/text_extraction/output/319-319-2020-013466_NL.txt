PARITAIR COMITE VOOR DE OPVOEDINGS- EN HUISVESTINGSINRICHTINGEN EN -DIENSTEN (319)

Collectieve arbeidsovereenkomst van 13 november 2020 houdende toevoeging van artikel 8, twaalfde lid, aan de collectieve arbeidsovereenkomst van 21 maart 2000

houdende oprichting van een Fonds voor Bestaanszekerheid en tot vaststelling van de statuten

Artikel 1 Deze collectieve arbeidsovereenkomst is van toepassing op de werkgevers en de werknemers van de inrichtingen en diensten welke ressorteren onder het paritair comité voor de opvoedings- en huisvestingsinrichtingen en -diensten die erkend en/of gesubsidieerd zijn door de Gemeenschappelijke Gemeenschapscommissie van het Brussels Hoofdstedelijk Gewest, en de opvangcentra voor asielzoekers erkend en/of gesubsidieerd door de federale overheid.

Onder werknemers wordt verstaan het mannelijk en vrouwelijk werklieden- en bediendepersoneel.

Artikel 2 Aan de collectieve arbeidsovereenkomst van 21 maart 2000 houdende oprichting van een Fonds voor Bestaanszekerheid en tot vaststelling van de statuten (registratienummer 54651/CO/319), waarvan de benaming werd gewijzigd bij collectieve arbeidsovereenkomst van 10 december 2012 betreffende de wijziging van de statuten en de benaming van het Fonds voor Bestaanszekerheid (registratienummer 113438/CO/319), gesloten in het paritair comité voor de opvoedings- en huisvestingsinrichtingen en -diensten, wordt in artikel 8 een twaalfde lid ingevoegd dat luidt als volgt:

“Voor de jaren 2021 en 2022 wordt een bijdrage geïnd van 0,10% voor elk van de acht kwartalen.”

Artikel 3 Deze collectieve arbeidsovereenkomst heeft vitwerking met ingang van 1 januari 2021 en is gesloten voor onbepaalde duur. Zij kan worden opgezegd door elk van de partijen mits een

opzegging van zes maanden betekend bij aangetekend schrijven aan de voorzitter van het paritair comité voor de opvoedings- en huisvestingsinrichtingen en -diensten.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering
