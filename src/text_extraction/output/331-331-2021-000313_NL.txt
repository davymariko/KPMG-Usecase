Neerlegging-Dépôt: 20/01/2021 Regist.-Enregistr.: 27/01/2021 N°: 162933/C0/331

PARITAIR COMITE VOOR DE VLAAMSE WELZIJNS- EN GEZONDHEIDSSECTOR

Collectieve arbeidsovereenkomst van 11 januari 2021

inzake de toekenning van een éénmalige premie voor het jaar 2020 Artikel 1 Deze collectieve arbeidsovereenkomst is van toepassing op de werknemers en de werkgevers die ressorteren onder het paritair comité voor de Vlaamse welzijns- en gezondheidssector, en die eveneens behoren tot onderstaande diensten en organisaties (VIA-deelsectorcode DmfA 331.00.20- nummers 713 tot en met 722): de centra voor geboorteregeling, de centra voor tele-onthaal, de sociale vrijwilligersorganisaties, de diensten voor de strijd tegen toxicomanie (zonder revalidatieovereenkomst), de centra voor huwelijkscontacten, de centra voor prenatale raadpleging, de consultatiebureaus voor het jonge kind, de vertrouwenscentra kindermishandeling, de diensten voor adoptie, de centra voor ontwikkelingsstoornissen, de consultatiecentra voor gehandicaptenzorg, de samenwerkingsinitiatieven eerstelijnsgezondheidszorg, de centra voor geestelijke gezondheidszorg, de diensten en centra voor gezondheidspromotie en preventie,

Onder werknemers wordt verstaan het mannelijk en vrouwelijk werklieden- en bediendepersoneel.

Art. 2 Deze collectieve arbeidsovereenkomst geeft uitvoering aan punt 1.1.3.A.3.b van het Vlaams Intersectoraal Akkoord voor de social-/non-profitsectoren (“VIA 5”) van 8 juni 2018, en heeft betrekking op de toekenning van een premie voor het kalenderjaar 2020.

Art. 3 81

De werknemers ontvangen voor het kalenderjaar 2020 een eenmalige premie van 301,35 EUR bruto voor een voltijdse tewerkstelling tijdens dit kalenderjaar.

82 Voor deeltijdse werknemers wordt de eenmalige premie berekend conform 81 in verhouding tot de gemiddelde jobtime voor 2020 uitbetaald.

83

Voor de werknemer die in de loop van 2020 in dienst is getreden of uit dienst trad, gebeurt de berekening van de toe te kennen premie, pro rata temporis van de periode waarin deze werknemer door een arbeidsovereenkomst met de werkgever onder het toepassingsgebied van onderhavige collectieve arbeidsovereenkomst verbonden was.

84

De eenmalige premie wordt toegekend overeenkomstig de effectieve arbeidsprestaties en/of gelijkgestelde periodes in het kalenderjaar 2020. Periodes van arbeidsonderbreking zoals bedoeld in het koninklijk besluit van 30 maart 1967 tot bepaling van de algemene uitvoeringsmodaliteiten van de wetten betreffende de jaarlijkse vakantie van de werknemers worden beschouwd als gelijkgestelde periodes.

85

Deze premie wordt betaald met het loon van de maand januari 2021.

Art. 4 Deze overeenkomst treedt in werking op 1 januari 2020 en is afgesloten voor onbepaalde duur. Ze kan door elk van de partijen opgezegd worden mits een opzeggingstermijn van zes maanden gericht bij een ter post aangetekend schrijven aan de Voorzitter van het paritair comité voor de Vlaamse Welzijns- en Gezondheidssector (PC 331).

Art. 5 - Ondertekening van deze collectieve arbeidsovereenkomst

Overeenkomstig artikel 14/1 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de door de voorzitter en de secretaris ondertekende en door de leden goedgekeurde notulen van de vergadering.
