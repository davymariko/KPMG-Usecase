Neerlegging-Dépôt: 17/11/2020 Regist.-Enregistr.: 10/12/2020 N°: 162292/C0/127

Paritair Comité voor Handel in Brandstoffen (nr. 127)

Collectieve arbeidsovereenkomst van 27 oktober 2020

Houdende de toekenning van een eenmalige “corona-vergoeding”

HOOFDSTUK 1. TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers ressorterend onder het

Paritair Comité voor Handel in Brandstoffen (nr. 127) alsook op hun werknemers.

Onder ‘werknemers’ wordt verstaan: de arbeiders en arbeidsters.

HOOFDSTUK II. JURIDISCH KADER

Art. 2. Deze collectieve arbeidsovereenkomst wordt afgesloten in het kader van het sociaal akkoord op 7 april 2020 afgesloten tussen de representatieve organisaties vertegenwoordigd in PC 127, om binnen bepaalde voorwaarden zich als werkgevers te engageren tot een eenmalige en uitzonderlijke “coronapremie” voor de specifieke subcategorie van werknemers uit de sector die tijdens de lockdown-periode van 16 maart 2020 tot en met 3 mei 2020 hebben moeten blijven doorpresteren in de

levensnoodzakelijke dienstverlening van huis-aan-huis levering van huisbrandolie en/of propaangas.

Hoofdstuk II. BEGINSELEN

Aït. 3. De werkgevers ressorterend onder het Paritair Comité voor Handel in Brandstoffen (nr. 127) zijn hun werknemers een eenmalige “corona-vergoeding” verschuldigd indien wordt voldaan aan de

voorwaarden vermeld in artikel 4 van deze collectieve arbeidsovereenkomst.

Art. 4. Om aanspraak te kunnen maken op de eenmalige corona-vergoeding dienen de werknemers in de periode van 16 maart 2020 tot en met 3 mei 2020 cumulatief te hebben voldaan aan volgende

voorwaarden:

-  hoofdzakelijk huis-aan-huisleveringen hebben verricht van huisbrandolie en/of propaangas in bulk;

- het aantal effectief gewerkte dagen betreffen ten minste twintig dagen van minimaal 6 uur.

Art. 5. Indien werknemers niet voldoen aan de voorwaarden zoals omschreven in artikel 4 van deze collectieve arbeidsovereenkomst, staat het de werkgevers nog steeds vrij een corona-vergoeding zoals voorzien in

deze collectieve arbeidsovereenkomst toe te kennen.

Art. 6. De corona-vergoeding bedraagt minimum 250 euro en dient aan de rechthebbenden toegekend te worden in de periode van 16 maart 2020 tot 31 december 2020, onder de vorm van extra loon, een extra premie, een verhoogde onkostenvergoeding, een specifieke corona-onkostenvergoeding, een CAO 90, een voordeel in natura of consumptiecheques.

HOOFDSTUK IV. _ INWERKINGTREDING, DUUR EN OPZEGGING

Art. 7. Deze collectieve arbeidsovereenkomst treedt in werking op 13 maart 2020 en geldt tot en met 31 december 2020.

HOOFDSTUK V. Ondertekening van deze Collectieve Arbeidsovereenkomst

Art. 8. Overeenkomstig artikel 14 /1 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de door de voorzitter en de secretaris ondertekende en door de leden goedgekeurde notulen van de

vergadering.
