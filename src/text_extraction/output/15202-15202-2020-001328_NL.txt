PARITAIR SUBCOMITE VOOR DE GESUBSIDIEERDE INRICHTINGEN VAN HET VRIJ ONDERWIJS VAN DE FRANSE GEMEENSCHAP EN DE DUITSTALIGE GEMEENSCHAP

Collectieve arbeidsovereenkomst van 21 januari 2020, gesloten binnen het Paritair Comité 152.02 betreffende het stelsel van werkloosheid met bedrijfstoeslag in uitvoering van de collectieve arbeidsovereenkomsten nr. 134 en nr. 135 die zijn gesloten binnen de NAR.

SWT 59 jaar, 40 jaar loopbaan, 2019-2020

Art. 1 Deze collectieve arbeidsovereenkomst is van toepassing op de werkgevers en de werknemers van de onderwijsinstellingen en de internaten van het vrij onderwijs van de Franse Gemeenschap en de Duitstalige Gemeenschap, waarvan de maatschappelijke zetel gevestigd is in het Waals Gewest en in het Brussels Hoofdstedelijk

Gewest en die zijn ingeschreven bij de Rijksdienst voor Sociale Zekerheid op de Franse taalrol,

Onder "werknemers" wordt verstaan : de werklieden en de werksters. Art 2. Deze collectieve arbeidsovereenkomst wordt gesloten:

- tot uitvoering van de collectieve arbeidsovereenkomst nr. 134 van 23 maart 2019 tot invoering, voor 2019 en 2020, van een stelsel van werkloosheid met bedrijfstoeslag voor sommige oudere ontslagen werknemers met een lange loopbaan;

-__ tot uitvoering van de collectieve arbeidsovereenkomst nr. 135 van 23 april 2019, tot vaststelling op interprofessioneel niveau, voor 2019-2020, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere ontslagen werknemers met een lange loopbaan.

Art. 3. De aanvullende uitkering ingevoerd in het kader van de collectieve arbeidsovereenkomst nr. 17 van 19 december 1974, wordt toegekend aan de werknemers die worden ontslagen om andere redenen dan de dringende reden en die voldoen aan de hieronder vermelde voorwaarden.

Art. 4. De leeftijdsvoorwaarde van de collectieve arbeidsovereenkomst nr.17 van 19 december 1974, gewijzigd door de CAO nr.17 tricies sexies van 27 april 2015, wordt verlaagd tot 59 jaar voor de werknemers die worden ontslagen in 2019 en 2020, voor zover de betrokken persoon voldoet aan de voorwaarden die zijn bepaald door de CAO nr. 134 van de NAR, meer bepaald in artikel 3, namelijk een loopbaan van ten minste 40 jaar als werknemer op het moment van het einde van de arbeidsovereenkomst.

Aan de leeftijdsvoorwaarde van 59 jaar moet uiterlijk op 31 december 2020 worden voldaan en, bovendien, op het ogenblik van de beëindiging van de arbeidsovereenkomst.

Art 5. Alles wat niet uitdrukkelijk is bepaald in deze collectieve arbeidsovereenkomst, wordt geregeld door de bepalingen van de collectieve arbeidsovereenkomst nr. 17 van 19 december 1974 van de NAR en meer bepaald artikel 4bis dat voorziet in het behoud van de aanvullende vergoeding ten gunste van de werknemer in het stelsel van de werkloosheid met bedrijfstoeslag die opnieuw in dienst wordt genomen als loontrekkende of als zelfstandige in hoofdberoep.

Art. 6. Deze collectieve arbeidsovereenkomst wordt gesloten voor een bepaalde duur. Zij treedt in werking op 1januari 2019 en houdt op uitwerking te hebben op 31 december 2020.
