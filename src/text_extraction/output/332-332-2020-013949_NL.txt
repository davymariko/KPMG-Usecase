Paritair Comité voor de Franstalige en Duitstalige welzijns- en gezondheidssector

Collectieve arbeidsovereenkomst van 13 november 2020 betreffende de toekenning van een uitzonderlijk bedrag in 2020 bovenop de eindejaarstoelage voor de ambulante sectoren van Brussel.

Artikel 1 Deze collectieve arbeidsovereenkomst is van toepassing op de werkgevers en werknemers van de centra voor algemeen welzijnswerk, centra voor geboorteregeling, centra voor zorgcoördinatie en thuisverzorging, de diensten voor geestelijke gezondheidszorg, de centra voor teleonthaal, de actieve diensten inzake verslaving en andere ambulante diensten die ressorteren onder het Paritair Comité voor de Franstalige en Duitstalige welzijns- en gezondheidszorgsector en die zijn erkend en worden gesubsidieerd door de Franse Gemeenschapscommissie van het Brussels Hoofdstedelijk Gewest.

Onder werknemers wordt verstaan het mannelijk en vrouwelijk werklieden- en bediendepersoneel. Artikel 2 Deze collectieve arbeidsovereenkomst voorziet in de toekenning van een uitzonderlijk bedrag in 2020 bovenop de eindejaarstoelage betreffende het jaar 2020 voor de ambulante sectoren van Brussel zoals bepaald door de collectieve arbeidsovereenkomst van 29 november 2019.

Dit uitzonderlijk bedrag is 76,46 €. Artikel 3. Dit uitzonderlijk bedrag dat wordt toegevoegd aan de eindejaarstoelage wordt berekend en vereffend volgens dezelfde modaliteiten als die waarin voorzien is door de collectieve arbeidsovereenkomst van 29 november 2019 betreffende de eindejaarstoelage voor de ambulante sectoren van Brussel.

Artikel 4 De voorwaarde voor de toepassing van deze overeenkomst is dat de Franse Gemeenschapscommissie haar financieringsverbintenissen moet uitvoeren.

Artikel 5. Deze collectieve arbeidsovereenkomst treedt in werking op 1 januari 2020. Zij wordt gesloten voor een bepaalde duur van 1 januari 2020 tot 31 december 2020,

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de notulen van de vergadering die zijn ondertekend door de voorzitter en de secretaris en goedgekeurd door de leden.
