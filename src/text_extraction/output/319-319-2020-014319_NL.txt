Paritair comité voor de opvoedings- en huisvestingsinrichtingen en -diensten

Collectieve arbeidsovereenkomst van 18 december 2020

Toekenning van een éénmalige premie 2020 (COCOM)

HOOFDSTUK I. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en op de werknemers van de inrichtingen en diensten die ressorteren onder het paritair comité voor de opvoedings- en huisvestingsinrichtingen en -diensten, erkend en/of gesubsidieerd worden door de Gemeenschappelijke Gemeenschapscommissie van het Brussels Hoofdstedelijk Gewest.

Onder "werknemers" wordt verstaan : het mannelijk en vrouwelijk werklieden- en bediendepersoneel.

HOOFDSTUK II. Algemene bepalingen

Art. 2. Met toepassing van het protocolakkoord 2018-2019 van 18 juli 2018 voor de nonprofitsectoren van de Franse Gemeenschapscommissie en de Gemeenschappelijke Gemeenschapscommissie, besluiten de partijen om een éénmalige premie 2020 toe te kennen, zoals bepaald in deze overeenkomst.

HOOFDSTUK III. Bedragen en toepassingsmodaliteiten

Art. 3. Er wordt een éénmalige premie van 267,09 EUR bruto toegekend aan de voltijdse werknemer.

Art. 4. De premie moet uiterlijk worden uitbetaald met de eindejaarspremie, volgens dezelfde toekenningsregels als die welke in de CAO betreffende de eindejaarspremie van 17 december 2001 (nr. 61936) zijn vastgesteld.

Art. 5. Deze éénmalige premie vervangt niet geheel of gedeeltelijk de premies die reeds bij collectieve arbeidsovereenkomst, akkoord of bedrijfsovereenkomst aan de werknemers zijn toegekend.

HOOFDSTUK IV. Slotbepalingen

Art. 6. Deze collectieve arbeidsovereenkomst treedt in werking op | november 2020. Zij wordt gesloten voor bepaalde tijd en loopt ten einde op 31 december 2020.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.

NY
