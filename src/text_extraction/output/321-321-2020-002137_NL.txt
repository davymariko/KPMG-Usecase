PARITAIR COMITE VOOR DE GROOTHANDELAARS-VERDELERS IN GENEESMIDDELEN

PC 321

COLLECTIEVE ARBEIDSOVEREENKOMST VAN 19 FEBRUARI 2020 TER WIJZIGING VAN DE CAO VAN 22 OKTOBER 2019 BETREFFENDE DE TEWERKSTELLING EN DE VORMING VAN DE RISICOGROEPEN (nr. 155550/CO/321)

HOOFDSTUK 1 — TOEPASSINGSGEBIED

Artikel 1 - Deze collectieve arbeidsovereenkomst is van toepassing op de werkgevers en de werknemers van de ondernemingen die vallen onder de bevoegdheid van het Paritair comité voor de groothandelaars-verdelers in geneesmiddelen, met uitsluiting van de onderneming Multipharma cvba (Square Marie-Curie 30, 1070 ANDERLECHT,BE 866.855.346, RSZ 0000108026-95) en de onderneming De Voorzorg Hasselt cvba (Walenstraat 77, 3500 HASSELT, BTW BE 401.364.224, RSZ : 000-0631449-62).

HOOFDSTUK 2 — WIJZIGINGEN AAN CAO VAN 22 OKTOBER 2019

Artikel 2 — Het artikel 3 van bovenvermelde CAO van 22 oktober 2019 (nr. 155550/CO/321) wordt integraal vervangen door onderstaande tekst:

“Artikel 3-81, Overeenkomstig het koninklijk besluit van 19 februari 2013 tot uitvoering van artikel 189, vierde lid, van de wet van 27 december 2006 houdende diverse bepalingen (I) (B.S. 8 april 2013), dient 0.05% van de loonmassa aan te rekenen op deze nieuwe bijdrage, voorbehouden te worden ten gunste van één of meerdere groepen opgesomd in artikel 1 van het koninklijk besluit van 19 februari 2013. Van de 0.05 % van de loonmassa waarvan hiervoor bepaald, dient de helft besteed te worden aan de werknemers bepaald in artikel 2 van het koninklijk besluit.

De ondernemingen die een persoon uit één van

PC 321 RISICOGROEPEN 1

de hierna vermelde risicogroepen voor onbepaalde duur aanwerft, kunnen een eenmalige forfaitaire toelage (‘aanwervingspremie’) ten laste van het Sociaal fonds voor de groothandelaars-verdelers in geneesmiddelen bekomen :

- Werknemers van de sector van minstens 50 jaar;

- Werknemers van de sector van minstens 40 jaar bedreigd met ontslag (in opzeg of in ondernemingen met moeilijkheden);

- Langdurige laaggeschoolde werklozen (tot 1 jaar na de aanwerving);

-__ Werknemers met een handicap of blijvende ongeschiktheid;

-__ Jonge werknemers jonger dan 26 jaar in alternerend leren of in instapstages (minstens 0,025% van de 0,05%)

De aanwervingspremie wordt toegekend wanneer de werknemer 6 maanden anciënniteit in het contract van onbepaalde duur heeft bereikt in de onderneming.

De aanwervingspremie wordt slechts toegekend aan uitvoerend personeel, dit is de ‘gebaremiseerde werknemer’, met uitsluiting van kaderpersoneel en management.

Er kan per werknemer slechts één premie aan de werkgever toegekend worden.

$2. De werknemer die uiterlijk in de loop van het kalenderjaar 2020 de leeftijd van 57 jaar bereikt en nog in dienst is van een werkgever die valt onder het toepassingsgebied van het Paritair comité voor de groothandelaarsverdelers in geneesmiddelen, heeft in 2020 recht op een bijkomende betaalde verlofdag. Het recht ontstaat op 1 januari 2020

In de schoot van het sociaal fonds wordt eind 2020 een evaluatie en kostenberekening gemaakt van het totaal van de tussenkomsten voor het kalenderjaar 2020. Op basis van deze evaluatie zal voor 2021 een inschatting worden

PC 321 RISICOGROEPEN 2

gemaakt van de kost voor een tussenkomst van de rimpeldag vanaf 56 jaar.

Indien het budget van het sociaal fonds 321 het toelaat, wordt de dag in 2021 vanaf 56 jaar toegekend. In dat geval wordt de rimpeldag toegekend aan elke werknemer die uiterlijk in de loop van het kalenderjaar 2021 de leeftijd van 56 jaar bereikt en nog in dienst is van een werkgever die valt onder het toepassingsgebied van het Paritair comité voor de groothandelaars-verdelers in geneesmiddelen, Het recht ontstaat op 1 januari 2021.

Indien het budget van het sociaal fonds 321 een tussenkomst vanaf 56 jaar niet toelaat, wordt de dag in 2021 verder vanaf 57 jaar toegekend. In dat geval wordt de rimpeldag toegekend aan elke werknemer die uiterlijk in de loop van het kalenderjaar 2021 de leeftijd van 57 jaar bereikt en nog in dienst is van een werkgever die valt onder het toepassingsgebied van het Paritair comité voor de groothandelaars-verdelers in geneesmiddelen. Het recht ontstaat op 1 januari 2021.

In 2020 en 2021 kent het Sociaal fonds een tussenkomst toe in de kost van deze rimpeldagen aan de werkgevers bedoeld in artikel 1.

Het bedrag van de tussenkomst wordt vastgesteld op 175 euro per dag en per rechthebbende werknemer. Er is maximaal één tussenkomst per jaar per rechthebbende werknemer.

De werkgevers bedoeld in artikel 1, dienen jaarlijks de aanvraag tot tussenkomst in tussen 1 december en 31 december.

In het aanvraagdossier worden de namen van de rechthebbende werknemers opgegeven, evenals hun geboortedatum en hun datum van indiensttreding en eventuele uitdiensttreding, samen met een verklaring op eer dat deze werknemers nog in dienst waren op het ogenblik van opname van de rimpeldag en met de bankrekening waarop het fonds de tussenkomst moet storten.

PC 321 RISICOGROEPEN

Het sociaal fonds kan rechtstreeks of via een neutrale derde partij (bv. revisor) bijkomende gegevens opvragen om de waarachtigheid van de meegedeelde gegevens te verifiëren.

Het sociaal fonds gaat over tot de uitbetaling van de tussenkomst uiterlijk tegen eind februari van het daaropvolgende kalenderjaar.”

Artikel 3 — In artikel 4 van de vermelde CAO van 22 oktober 2019, worden in het eerste en het vijfde lid de woorden ‘de aanwervingspremie en aanwervingspremies’ vervangen door de woorden ‘de financiële tussenkomsten voorzien in artikel 3’,

HOOFDSTUK 3 - SLOTBEPALINGEN

Artikel 4 - Deze collectieve arbeidsovereenkomst treedt in werking op 1. januari 2020 en houdt op van kracht te zijn op 31 december 2021.

PC 321 RISICOGROEPEN
