Neerlegging-Dépôt: 10/01/2020 Regist.-Enregistr.: 19/03/2020 N°: 157739/CO/140

Paritair comité voor het Vervoer en de Logistiek

Collectieve arbeidsovereenkomst van 19.12.2019

Collectieve arbeidsovereenkomst tot vaststelling van de werkgeverstussenkomst voor het woonwerkverkeer van de werknemers tewerkgesteld in ondernemingen van de sector der taxi's en diensten voor het verhuren van voertuigen met chauffeur.

HOOFDSTUK |. — Toepassingsgebied

Artikel 1. 8 1. Deze collectieve arbeidsovereenkomst is van toepassing op de werkgevers die een taxlonderneming of een dienst voor het verhuren van voertuigen met chauffeur uitbaten die ressorteren onder het Paritair Comité voor het vervoer en de logistiek alsook op hun werknemers.

82. Met vervoer verricht met huurauto's met chauffeur wordt bedoeld ieder bezoldigd personenvervoer met voertuigen met een capaciteit van maximum 9 plaatsen (de chauffeur inbegrepen) met uitzondering van het taxivervoer en het geregeld vervoer. Met geregeld vervoer wordt bedoeld het personenvervoer verricht voor rekening van de VVM en de Grec -TEC, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren.

8 3. Onder “werknemers”, wordt verstaan de arbeiders en arbeidsters, aangegeven in de RSZcategorie 068.

HOOFDSTUK Il. - Juridisch kader Art. 2. Deze collectieve arbeidsovereenkomst wordt

afgesloten in uitvoering van het protocolakkoord van 14 oktober 2019 voor de jaren 2019-2020.

HOOFDSTUK Ill. Openbaar vervoer

Artikel 3 81. Voor de werknemers die gebruik maken van het door de NMBS georganiseerd openbaar vervoer, wordt de tussenkomst van de werkgever in de prijs van het gebruikte vervoerbewijs opgetrokken tot 80% van de prijs van de treinkaart in 2% klasse voor de overeenstemmende afstand en vanaf de 15

kilometer.

82. Aan de ondernemingen wordt aanbevolen om een derde-betalersregeling voor het treinvervoer af te sluiten, waarbij de overige 20% door de overheid ten laste wordt genomen, zodat hun werknemers kunnen genieten van kosteloos woon-werkverkeer, dat door de werkgevers kan aangeboden worden zonder bijkomende kosten en via een vereenvoudigde administratieve procedure.

Op basis van deze derdebetalersovereenkomst verbindt de NMBS zich er immers toe om aan de werknemers van de  overeenkomstsluitende onderneming gratis valideringsbiljetten te verstrekken. De kosten hiervan worden door de NMBS onmiddellijk ten belope van 80% bij de werkgevers gerecupereerd en voor de overige 20% bij de overheid.

Artikel 4 81. Ook wanneer de werknemer gebruik maakt van een ander gemeenschappelijk openbaar vervoer dan het treinvervoer, wordt de werkgeversbijdrage in de prijs van de abonnementen tot 80% van de reële kosten opgetrokken.

82. Deze bepaling geldt zowel wanneer de prijs in verhouding staat tot de afstand als wanneer de prijs een eenheidsprijs is.

Artikel 5 81. Indien de werknemer gebruik maakt van een combinatie van de trein (2%° klasse) en één of meer andere gemeenschappelijke vervoermiddelen, wordt de bijdrage van de werkgever eveneens vastgesteld op 80% van de reële kostprijs.

82. Deze bepaling geldt zowel wanneer één vervoerbewijs wordt afgeleverd voor het geheel van de afstand (dus zonder dat in dit vervoerbewijs een onderverdeling wordt opgemaakt per gemeenschappelijk openbaar vervoermiddel) als wanneer meerdere vervoerbewijzen voor het geheel van de afstand worden afgeleverd. In dit laatste geval wordt een opsomming gemaakt van de patronale bijdragen voor elk apart vervoersbewijs.

3 83. Indien een treinkaart gecombineerd wordt met een vervoersbewijs van de MIVB is het voor de ondernemingen bedoeld in artikel 1 eveneens mogelijk om een derdebetalersovereenkomst aan te gaan met de NMBS, zonder dat deze ondernemingen ook in dit geval bijkomende kosten moeten betalen en eveneens mits een vereenvoudigde adminstratieve procedure. De 20% tegemoetkoming van de overheid heeft bijgevolg betrekking op het gedeelte “trein” in 29° klasse en het gedeelte MIVB.

Voor de trajecten van De Lijn of TEC is geen extra tegemoetingkoming voorzien door de Overheid.

Artikel 6 De bepalingen opgenomen in artikels 7 tot en met 10 van de NAR-cao nr 19octies betreffende de financiële bijdrage van de werkgevers in de prijs van het vervoer van de werknemers blijven onverminderd gelden.

HOOFDSTUK IV. - Fietsvergoeding

Artikel 7 De werknemers die effectief gebruik maken van een fiets (of een elektrische fiets) om zich regelmatig naar het werk te verplaatsen, hebben recht op een fietsvergoeding van € 0,20 per km, zowel heen als terug.

Deze fietsvergoeding kan, voor de met de fiets afgelegde kilometers, niet worden gecumuleerd met andere werkgeverstussenkomsten in het woonwerkverkeer.

HOOFDSTUK V. Gemeenschappelijke bepalingen

Artikel 8 Onverminderd de bepalingen van hoofdstuk III en IV van deze CAO, blijven gunstigere bepalingen van de verplaatsingskosten woon-werkverkeer op ondernemingsvlak behouden.

Artikel 9 Wanneer de werkgever met eigen middelen of door zijn tussenkomst het vervoer van zijn werknemers op een andere wijze kosteloos verzekert, kunnen de werknemers geen aanspraak maken op betaling van de vervoerskosten.

Artikel 10 De tussenkomst woon-werkverkeer wordt minstens om de maand betaald.

HOOFDSTUK VI. Geldigheidsduur

Artikel 11 81. Deze CAO is van onbepaalde duur, gaat in op 01.01.2020.

S2. Zij kan door elk van de contracterende partijen worden opgezegd. Deze opzegging moet minstens drie maanden op voorhand geschieden bij een ter post aangetekende brief, gericht aan de Voorzitter van het Paritair Comité voor het vervoer en de logistiek, die zonder verwijl de betrokken partijen in kennis zal stellen. De termijn van drie maanden begint te lopen vanaf de datum van verzending van bovengenoemde aangetekende brief.
