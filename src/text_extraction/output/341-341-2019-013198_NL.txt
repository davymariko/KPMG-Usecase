Federale overheidsdienst Werkgelegenheid, Arbeid en Sociaal Overleg

ALGEMENE DIRECTIE COLLECTIEVE ARBEIDSBETREKKINGEN

Directie van de Griffie

ERRATUM

Paritair Comité voor de bemiddeling in banken beleggingsdiensten

CAO nr. 154966/CO/341 van 15/10/2019

Verbetering van de Franstalige tekst :

- In de inleiding en artikel 2, derde streepje van de CAO moet « employés » vervangen worden door « travailleurs ».

Beslissing van 23 -{0- 2020

Neerlegging-Dépôt: 15/10/2019 Regist.-Enregistr.: 31/10/2019 N°: 154966/C0/341

PARITAIR COMITÉ VOOR DE BEMIDDELING IN BANK- EN BELEGGINGSDIENSTEN — PC 341

CAO van 15 oktober 2019 over de evaluatie van de cao van 27 november 2017 inzake de sectorale vormingsinspanningen.

WORDT VOORAFGAANDELIJK HET VOLGENDE UITEENGEZET:

De ondertekenende partijen onderschrijven de noodzaak van permanente opleiding als middel tot verhoging van de competentie van de werknemers en bijgevolg van de werkgevers. Te dien einde hebben de sociale partners voor de invulling van de Wet Werkbaar Wendbaar Werk van 5 maart 2017

een akkoord gesloten dat loopt tot eind 2020. Op basis van een evaluatie van deze sectorale cao willen sociale partners de inspanningen voor permanente opleiding verder intensifiëren in een nieuwe cao voor de periode vanaf 01/01/2021.

Artikel 1 Toepassingsgebied

Deze collectieve arbeidsovereenkomst is van toepassing op de werkgevers en de werknemers van de ondernemingen welke tot de bevoegdheid van het Paritair Comité voor de bemiddeling in bank- en beleggingsdiensten behoren.

Artikel 2 Evaluatie van de cao van 27 november 2017 inzake de sectorale vormingsinspanningen.

Werkgever en vakbonden maken een gezamenlijk globale evaluatie van de sectorale vormingsinspanningen en dit ten laatste tegen 31 oktober 2020 op basis van:

- Een analyse van de jaarlijkse evaluatiebesprekingen in juni van de verschillende vormingsplatformen in het kader van SOFUBA

- Een analyse van de sociale balansen van de ondernemingen in de sector

- Een paritaire kwantitatieve en kwalitatieve bevraging van werknemers en werkgevers over de gevolgde opleiding in de sector.

De resultaten van deze globale evaluatie zullen gebruikt worden voor de uitwerking van een nieuwe sectorale CAO sectorale vormingsinspanningen.

Artikel 3 Duur en opzeggingsmodaliteiten van de overeenkomst

Deze cao wordt gesloten voor de periode van 15/10/2019 tot en met 30/06/2021 en kan door één van de partijen worden opgezegd met in acht name van een opzegtermijn van 6 maanden door een aangetekend schrijven gericht aan de Voorzitter van het Paritair Comité voor de bemiddeling in bank- en beleggingsdiensten.
