Neerlegging-Dépôt: 13/01/2020 : Regjist.-Enregistr.: 19/03/2020 N°: 157752/C0/340

PARITAIR COMITÉ VOOR DE ORTHOPEDISCHE TECHNOLOGIEËN — PC 340

COLLECTIEVE ARBEIDSOVEREENKOMST VAN 8 JANUARI 2020 BETREFFENDE HET STELSEL VAN WERKLOOSHEID MET BEDRIJFSTOESLAG

IN UITVOERING VAN CAO NR 134, CAO NR 135, CAO NR 141 EN DE CAO NR. 142 GESLOTEN IN DE NATIONALE  ARBEIDSRAAD — (LANGE LOOPBAAN)

Hoofdstuk l: toepassingsgebied

Artikel 1. Deze collectieve arbeidsovereenkomst is van toepassing op de werkgevers en werknemers van de ondernemingen die behoren tot de bevoegdheid van het PARITAIR COMITÉ VOOR DE ORTHOPEDISCHE TECHNOLOGIEËN — PC 340 ;

Onder “werknemers” wordt verstaan, de mannelijke en vrouwelijke werknemers.

Hoofdstuk Il: toepasselijke wetgeving

Art. 2. Deze collectieve arbeidsovereenkomst is gesloten:

- in uitvoering van Collectieve arbeidsovereenkomst Nr. 134 van 23 april 2019 “tot invoering van een stelsel van bedrijfstoeslag voor sommige oudere werknemers met een lange loopbaan die worden ontslagen” en van de Collectieve arbeidsovereenkomst Nr. 135 van 23 april 2019 “tot vaststelling op interprofessioneel niveau, voor 2019 en 2020, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen”. en van de collectieve arbeidsovereenkomst Nr.141 van 23 april 2019 “tot invoering voor de periode van 1 januari 2021 tot 30 juni 2021 van een stelsel van bedrijfstoeslag voor sommige

oudere werknemers met een lange loopbaan die worden ontslagen

- en van de collectieve arbeidsovereenkomst Nr. 142 van 23 april 2019 “tot vaststelling op

interprofessioneel niveau, voor 2021 en 2022, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen.

Hoofdstuk III: ontslag

Art. 3. De bedrijfstoeslag, ingesteld in het raam van de collectieve arbeidsovereenkomst nr. 17 van 19 december 1974, wordt toegekend aan de werknemers die worden ontslagen om een andere reden dan om dringende reden en die voldoen aan de hier verder vermelde voorwaarden.

Voor de berekening van het netto-referentieloon van de werklieden dat het bedrag van de bovenvermelde bedrijfstoeslag bepaalt, wordt de persoonlijke sociale zekerheidsbijdrage op het bruto maandloon aan 100 pct. berekend (in plaats van aan 108 pct.) en wordt er rekening gehouden met de werkbonus.

Voor de werknemers die voorafgaand aan het stelsel van werkloosheid met bedrijfstoeslag een vermindering van de arbeidsprestaties hebben genoten in het kader van een collectieve arbeidsovereenkomst tot invoering van een stelsel van tijdskrediet, loopbaanvermindering en landingsbanen, wordt de bedrijfstoeslag berekend op basis van het loon dat deze werknemers zouden verdienen indien zij hun arbeidsprestaties niet zouden verminderd hebben.

Hoofdstuk IV: leeftijdsloopbaanvoorwaarden Art. 4. De leeftijdsvoorwaarde van de collectieve arbeidsovereenkomst nr. 17 van 19 december 1974, gewijzigd door CAO nr 17 tricies sexies van 27 april 2015, wordt verlaagd tot 59 jaar voor de werknemers die worden ontslagen tijdens de looptijd van de huidige overeenkomst, voor zover de betrokkenen voldoen aan de voorwaarden voorzien door de cao°s nr. 134 en nr. 141 van de NAR, meer bepaald zoals voorzien in artikel 3, met name een beroepsloopbaan van minstens 40 jaar op het einde van hun arbeidsovereenkomst.

De werknemers moeten bovendien minstens 2 dienstjaren bij de laatste werkgever hebben.

De vermelde leeftijdsvoorwaarde van 59 jaar moet vervuld zijn uiterlijk op 30 juni 2021 en bovendien op het ogenblik van het einde van de arbeidsovereenkomst. De werknemer die aan de bovenvermelde voorwaarden voldoet en wiens opzegtermijn na 30.06.2021 verstrijkt, behoudt het recht op de bedrijfstoeslag.

Hoofdstuk V: toepassing van CAO nr. 17 van 19 december 1974 van de NAR

Art. 5. Voor al wat niet uitdrukkelijk is bepaald in deze collectieve  arbeidsovereenkomst, zijn de bepalingen van de collectieve arbeidsovereenkomst nr. 17 van 19 december 1974 van de Nationale Arbeidsraad van toepassing, waaronder artikel 4 bis dat voorziet in het behoud van de bedrijfstoeslag ten gunste van de werknemer in het stelsel van werkloosheid met bedrijfstoeslag die het werk als loontrekkende of als zelfstandige in hoofdberoep hervat.

Hoofdstuk VI: geldigheidsduur

Art. 6. Deze collectieve arbeidsovereenkomst wordt gesloten voor bepaalde duur. Zij treedt in werking op 1 januari 2019 en houdt op van kracht te zijn op 30 juni 2021.
