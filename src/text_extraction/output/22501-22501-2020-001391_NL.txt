Neerlegging-Dépôt: 04/02/2020 — Regist.-Enregistr.: 05/03/2020 N°: 157492/CO/225.01

Paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap (PSC 225.01) Collectieve arbeidsovereenkomst van 15 januari 2020 betreffende de minimale dagelijkse en wekelijkse arbeidsduur van het deeltijds bediendenpersoneel

Hoofdstuk | — Toepassingsgebied

Artikel 1 Deze collectieve arbeidsovereenkomst is van toepassing op de werkgevers en de bedienden van de onderwijsinstellingen en internaten die ressorteren onder het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap.

Hoofdstuk Il — Wekelijkse arbeidsduur

Artikel 2 In toepassing van artikel 11bis van de wet van 3 juli 1978, gewijzigd door artikel 182 van de Programmawet van 22 december 1989, mag de wekelijkse arbeidsduur van de werknemers bedoeld in artikel 1 van deze overeenkomst, minder bedragen dan één derde van de wekelijkse arbeidsduur van het voltijds personeel van dezelfde categorie.

Artikel 3 81. In toepassing van artikel 21 van de Arbeidswet van 16 maart 1971, vervangen door artikel 189 van voormelde Programmawet van 22 december 1989, mag de duur van elke werkperiode minder dan drie uur, maar niet minder dan één uur bedragen, voor volgende categorieën van werknemers:

1° werknemers belast met busbegeleiding;

2° werknemers belast met toezicht bij leerlingen;

3° werknemers belast met voor- en naschoolse opvang;

4° werknemers belast met een bewakingsopdracht van school- en internaatgebouwen na schooltijd;

5° studiemeesters-opvoeders van de internaten voor de periodes waarin zij belast zijn met middagtoezicht;

6° levende modellen in het kunstonderwijs.

82. In toepassing van artikel 21 van de Arbeidswet van 16 maart 1971, vervangen door artikel 189 van voormelde Programmawet van 22 december 1989, mag de duur van elke werkperiode minder dan drie uur, maar niet minder dan 2 uur bedragen voor gastprofessoren zoals bedoeld in artikel V.147 van de Codex Hoger Onderwijs.

Hoofdstuk IV — Slotbepalingen

Artikel 4 Deze collectieve arbeidsovereenkomst treedt in werking op moment van ondertekening en is gesloten voor onbepaalde tijd. Ze is een verderzetting van de collectieve arbeidsovereenkomst van 27 juni 2000, afgesloten in paritair comité 225 met registratienummer 55355/CO/225, en van de collectieve arbeidsovereenkomst van 25 juni 2012, afgesloten in paritair comité 225 met registratienummer 110233/CO/225.

Artikel 5 Elke partij kan deze overeenkomst beëindigen bij een ter post aangetekende zending gericht aan de

voorzitter van het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap mits een opzeggingstermijn in acht te nemen van 6 maanden.

Deze opzeg wordt in elk geval verlengd tot 31 augustus van het lopende schooljaar.
