Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven

Collectieve arbeidsovereenkomst van 19 november 2019

Inning van een bijdrage voor het "Fonds voor bestaanszekerheid voor de sociale werkplaatsen" bestemd voor de opleiding en vorming van de risicogroepen

Artikel 1. Deze collectieve arbeidsovereenkomst is van toepassing op de werknemers en de werkgevers van de sociale werkplaatsen die ressorteren onder het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.

Met de ‘werknemers! wordt bedoeld : zowel arbeiders- als bediendepersoneel.

Art. 2. In artikel 3 van de collectieve arbeidsovereenkomst dd. 27 november 2018 betreffende de inning van een bijdrage voor het "Fonds voor bestaanszekerheid voor de sociale werkplaatsen" bestemd voor de opleiding en vorming van de risicogroepen, nr. 149456, wordt een derde lid ingevoegd

“Van deze bijdrage zal 0,05 % worden voorbehouden voor de min 26-jarigen zoals bedoeld in het KB van 19 februari 2013.”

Art. 3. Deze collectieve arbeidsovereenkomst heeft uitwerking met ingang van 1 januari 2019 en is afgesloten voor onbepaalde duur. Zij kan door elk van de partijen opgezegd worden mits een opzeggingstermijn van 6 maanden bij aangetekend schrijven gericht aan de voorzitter van het paritair subcomité.
