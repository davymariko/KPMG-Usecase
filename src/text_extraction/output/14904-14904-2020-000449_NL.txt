PARITAIR SUBCOMITE VOOR DE METAALHANDEL

Collectieve arbeidsovereenkomst van 14 januari 2020

SYNDICALE PREMIE 2019

HOOFDSTUK I. Toepassingsgebied Artikel 1. Deze collectieve arbeidsovereenkomst is van toepassing op de werkgevers en de arbeiders van de ondernemingen die ressorteren onder het Paritair Subcomité voor de metaalhandel.

Voor de toepassing van deze collectieve arbeidsovereenkomst wordt onder “arbeiders” verstaan: de mannelijke en vrouwelijke werklieden.

HOOFDSTUK Il, Toekenningsmodaliteiten Art. 2. In uitvoering van de bepalingen van artikel 47 van de collectieve arbeidsovereenkomst inzake de wijziging en coördinatie van de statuten van het sociaal fonds gesloten in het Paritair Subcomité voor de metaalhandel van 12 september 2019, geregistreerd onder het nummer 154.708/CO/149.04, wordt voor het jaar 2019 aan de in artikel 1 bedoelde arbeiders die lid zijn van één van de interprofessionele representatieve werknemersorganisaties, die op het nationaal vlak zijn verbonden, een syndicale premie toegekend.

Art. 3. Deze syndicale premie wordt toegekend ten bedrage van:

- 120 EUR aan alle leden die een maandelijkse bijdrage van tenminste 15,90 EUR betalen;

- 60 EUR aan alle leden die een maandelijkse bijdrage tussen 9,50 EUR en 15,90 EUR betalen;

- 0 EUR aan alle leden die een maandelijkse bijdrage van minder dan 9,50 EUR betalen.

HOOFDSTUK III, Geldigheid Art. 4. Deze collectieve arbeidsovereenkomst treedt in werking op 1 januari 2019 voor de toeslagen die betrekking hebben op het dienstjaar 2019 en houdt op van kracht te zijn op 31 december 2019.

PSC 149.4 - Metaalhandel Syndicale premie Bekrachtigd op 14.01.2020
