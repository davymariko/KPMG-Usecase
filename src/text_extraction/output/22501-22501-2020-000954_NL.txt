Neerlegging-Dépôt: 30/01/2020 Regist.-Enregistr.: 05/03/2020 N°: 157494/CO/225.01

Paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap (PSC 225.61)

Collectieve arbeidsovereenkomst van 15 januari 2020 betreffende de aanvullende eindejaarspremie

Toepassingsgebied

Artikel 1 Deze collectieve arbeidsovereenkomst is van toepassing op de werkgevers en de bedienden die vallen onder het toepassingsgebied van het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap.

| |

| |

Î |

|

Deze collectieve arbeidsovereenkomst is niet van toepassing op de hogescholen, op de bedienden die tewerkgesteld zijn als opvoeder in een internaat, op de bedienden die tewerkgesteld zijn als administratief medewerker noch op de zonale busbegeleiders.

Aanvullende eindejaarspremie

Artikel 2 Voor de bedienden zoals bepaald in artikel 1 van deze collectieve arbeidsovereenkomst, wordt een aanvullende eindejaarspremie voorzien. Deze aanvullende eindejaarspremie wordt berekend als volgt:

aanvullende eindejaarspremie = gewone eindejaarspremie x 9 %

waarbij de gewone eindejaarspremie gelijk is aan de eindejaarspremie zoals bepaald in de collectieve | arbeidsovereenkomst van 10 oktober 2018 betreffende de classificatie- en loonvoorwaarden met | registratienummer 150271/C0/225.01.

Terugvordering

Artikel 3 Onderwijscao X voorziet in de volledige terugbetaling van de kost van deze aanvullende eindejaarspremie. De uitbetaalde aanvullende premie kan in januari van het daaropvolgende kalenderjaar teruggevorderd worden volgens de modaliteiten vastgelegd door de raad van beheer van het Tewerkstellingsfonds.

Artikel 4 De Vlaamse Gemeenschap stelt de middelen ter beschikking van het Tewerkstellingsfonds opgericht binnen paritair subcomité 225.01. Deze middelen moeten de volledige kost van de premie dekken.

Slotbepalingen

Artikel 5 Deze collectieve arbeidsovereenkomst treedt in werking op datum van ondertekening en is gesloten

voor onbepaalde tijd. Zij is een verderzetting van de collectieve arbeidsovereenkomst van 17 juli 2014 betreffende de aanvullende eindejaarspremie, afgesloten in paritair comité 225 met registratienummer 123395/CO/225.

Elk van de partijen kan deze collectieve arbeidsovereenkomst opzeggen mits een opzeggingstermijn te respecteren van zes maanden. Deze opzegging wordt bij een ter post aangetekende brief gericht aan de voorzitter van het paritair subcomité voor de bedienden van de inrichtingen van het gesubsidieerd

vrij onderwijs van de Vlaamse Gemeenschap.
