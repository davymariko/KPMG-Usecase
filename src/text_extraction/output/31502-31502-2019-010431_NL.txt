Paritair subcomité voor de luchtvaartmaatschappijen

Collectieve arbeidsovereenkomst van 11 juli 2019 inzake koopkracht

Hoofdstuk 1: Voorwerp en toepassingsgebied

Artikel 1: Voorwerp

Deze collectieve arbeidsovereenkomst is gesloten in toepassing van het sectoraal akkoord 2019-2020 van 1 juli 2019.

Artikel 2: Toepassingsgebied

Deze collectieve arbeidsovereenkomst is van toepassing op de werkgevers en op de werknemers van de ondernemingen welke ressorteren onder de bevoegdheid van het Paritair subcomité voor de luchtvaartmaatschappijen behoren.

Hoofdstuk 2: Koopkracht Artikel 3 3.1

Met ingang van 1 augustus 2019 zullen de reële brutolonen en baremieke lonen verhoogd worden met 1,1%, met uitsluiting van de vaste premies.

3.2

Alle collectieve verhogingen die onderworpen zijn aan de loonnorm na 1 januari 2019, zullen verrekend worden in de maximale loonmarge met uitzondering van barema's of indexaties.

Hoofdstuk 3: Gewaarborgd Gemiddeld Minimum Maandinkomen (GGMMI)

Artikel 4 Het Gewaarborgd Gemiddeld Minimum Maandinkomen, ingevoerd door de sectorale cao van 10 mei 1978;Yzoals gewijzigd door de collectieve arbeidsovereenkomst van 10 mei 2010 (geregistreerd op 15 juni 2010 met als registratienummer 99847/CO/315.02) en de collectieve arbeidsovereenkomst van 3 juli 2017 (geregistreerd op 2 augustus 2017 met als registratienummer 140786/CO/315.02), wordt verhoogd met 1,1% vanaf 1 augustus 2019, met uitsluiting van de jobstudenten.

Op 1 december 2018, rekening houdende met de indexverhogingen tot op deze datum, was het bedrag van het GGMMI vastgelegd op 1.828,92 euro.

* Hoofdstuk 4: Sociale Vrede

Artikel 5 De sociale vrede wordt gegarandeerd voor de periode 2019 -2020 met betrekking tot alle punten opgenomen in deze collectieve arbeidsovereenkomst.

Er zullen geen bijkomende eisen op ondernemingsvlak worden gesteld door de vakorganisaties met betrekking tot voormelde punten in onderhavige overeenkomst voor de periode 2019-2020.

Hoofdstuk 5: Algemeen verbindend verklaring

Artikel 6 Ondertekenende partijen vragen de Koning

zo vlug mogelijk huidige CAO algemeen verbindend te verklaren.

Hoofdstuk 6: Geldigheid Artikel 7 Deze collectieve arbeidsovereenkomst treedt in voege op 1 augustus 2019 en is gesloten voor onbepaalde duur.

Deze collectieve arbeidsovereenkomst kan opgezegd worden middels een aangetekende brief gericht aan de voorzitter van het Paritair subcomité voor de luchtvaartmaatschappijen met een opzegtermijn van 12 maanden.
