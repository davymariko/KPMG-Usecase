Bestaanszekerheid

CAO van 23/06/2020 gesloten in het Paritair Comité voor de scheikundige nijverheid betreffende een aanvullende werkloosheidsuitkering in geval van schorsing van de uitvoering van de arbeidsovereenkomst omwille van tijdelijke werkloosheid als gevolg van het coronavirus.

Overwegende de uitzonderlijke situatie waarmee België in het algemeen en de werkgevers en werknemers in het bijzonder te maken krijgt in het kader van de coronacrisis;

ARTIKEL 1 Toepassingsgebied

Deze CAO is van toepassing op de

werkgevers en op de arbeiders, hierna “de

werknemer(s)’ genoemd, van de ondernemingen welke ressorteren onder het

Paritair Comité voor de scheikundige

nijverheid.

Met “werknemer(s)” wordt verstaan: de mannelijke en vrouwelijke werknemers. Tijdens de duur van deze CAO worden alle dagen tijdelijke werkloosheid niet aangerekend op de periode van maximum zestig dagen per jaar uit artikel 2 van de CAO van 17 september 2019 gesloten in het Paritair Comité voor de scheikundige nijverheid betreffende de bestaanszekerheid (registratienummer 154419).

ARTIKEL 3

Tijdens de duur van deze CAO worden alle dagen tijdelijke werkloosheid in het kader van artikel 8 van de CAO van 21 juni 2017 betreffende de eindejaarspremie (registratienummer 141282) gelijkgesteld met werkelijke arbeid.

In afwijking van artikel 2 van de CAO van 17 september 2019 gesloten in het Paritair Comité voor de scheikundige nijverheid betreffende de bestaanszekerheid (registratienummer 154419) wordt tijdens de duur van deze CAO de voorwaarde van 6 maanden anciënniteit uit bovengenoemd artikel 2 opgeschort.

ARTIKEL 5

De bepalingen van deze CAO doen geen afbreuk aan de gunstigere bepalingen die in de ondernemingen bestaan.

ARTIKEL 6— Duur Deze CAO is gesloten voor een bepaalde duur.

Deze CAO treedt in werking op 1 juli 2020, blijft van toepassing zolang de RVA in het kader van de coronacrisis de notie “tijdelijke werkloosheid wegens overmacht” soepel toepast en de vereenvoudigde procedure blijft hanteren, maar loopt in ieder geval uiterlijk op 31 augustus 2020 af.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.

ARTIKEL 7

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
