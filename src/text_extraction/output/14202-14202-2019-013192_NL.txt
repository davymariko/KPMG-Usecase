PARITAIR SUBCOMITE VOOR DE TERUGWINNING VAN LOMPEN

Collectieve arbeidsovereenkomst van 4 september 2019

VERVOERKOSTEN

In uitvoering van artikel 6 van het nationaal akkoord 2019-2020 van 26 juni 2019.

HOOFDSTUK 1. -Toepassingsgebied Artikel 1. Deze collectieve arbeidsovereenkomst is van toepassing op de werkgevers en arbeiders van de ondernemingen die ressorteren onder de bevoegdheid van het Paritair Subcomité voor de terugwinning van lompen.

Voor de toepassing van deze collectieve arbeidsovereenkomst wordt onder “arbeiders” verstaan de mannelijke en vrouwelijke werklieden.

HOOFDSTUK Il. - Gemeenschappelijk openbaar treinvervoer

Art. 2. De werkgeversbijdrage in de prijs van het gemeenschappelijke openbaar treinvervoer georganiseerd door de NMBS bedraagt 100% van de prijs van de treinkaart geldend als sociaal abonnement voor de overeenstemmende afstand.

HOOFDSTUK II - Gemeenschappelijk openbaar vervoer, met uitzondering van het treinvervoer

Art. 3. Voor wat betreft het gemeenschappelijk openbaar vervoer, met uitzondering van het treinvervoer, zal de bijdrage van de werkgever in de prijs van de abonnementen vastgesteld worden volgens de hierna vastgestelde modaliteiten:

PSC 142.02 - Terugwinning van lompen Vervoerkosten Bekrachtigd op 04.09.2019

wanneer de prijs van vervoer in verhouding tot de afstand staat, is de bijdrage van de werkgever gelijk aan de werkgeverstussenkomst in de prijs van de treinkaart geldend als sociaal abonnement voor een overeenstemmende afstand, zonder evenwel 100 % van de werkelijke vervoerprijs te overschrijden;

wanneer de prijs een eenheidsprijs is, ongeacht de afstand, wordt de bijdrage van de werkgever forfaitair vastgesteld en bedraagt zij 71,80 % van de effectief door de arbeider betaalde prijs, zonder evenwel! het bedrag van de werkgeverstussenkomst in de prijs van de treinkaart geldend als sociaal abonnement voor een afstand van 7 km te overschrijden.

HOOFDSTUK IV. - Gecombineerd gemeenschappelijk openbaar vervoer

Art. 4. Ingeval de arbeider gebruik maakt van een combinatie van de trein en één of meer andere gemeenschappelijke openbare vervoermiddelen dan de trein, en er wordt slechts één vervoerbewijs afgeleverd voor het geheel van de afstand - zonder dat in dit vervoerbewijs een onderverdeling wordt gemaakt per gemeenschappelijk openbaar vervoermiddel - zal de bijdrage van de werkgever gelijk zijn aan de werkgeverstussenkomst in de prijs van de treinkaart geldend als sociaal abonnement.

Art. 5. In elk ander geval dat de arbeider meer dan één gemeenschappelijk openbaar vervoermiddel gebruikt dan voorzien in artikel 4, wordt de bijdrage van de werkgever voor het geheel van de afstand als volgt berekend: nadat met betrekking tot elk afzonderlijk gemeenschappelijk openbaar vervoermiddel waarvan de arbeider gebruik maakt, de bijdrage van de werkgever is berekend, overeenkomstig de bepalingen van de artikels 2 tot en met 4 van deze collectieve arbeidsovereenkomst, worden de aldus bekomen bijdragen bij elkaar opgeteld om de bijdrage van de werkgever voor het geheel van de afgelegde afstand vast te stellen.

HOOFDSTUK V. - Andere vervoermiddelen

Art. 6. Ingeval de arbeider gebruik maakt van een vervoermiddel ander dan het gemeenschappelijk openbaar vervoer, waarvan sprake in de hoofdstukken Il tot IV hierboven, zal de bijdrage van de werkgever voor de afstanden van 5 km en meer berekend vanaf de woonplaats van de arbeider gelijk zijn aan 100 % van de kosten van de werkelijk afgelegde afstand van de arbeider, zonder evenwel het bedrag van de treinkaart geldend als sociaal abonnement voor een overeenstemmende afstand te overschrijden.

PSC 142.02 - Terugwinning van lompen Vervoerkosten Bekrachtigd op 04.09.2019

Art. 7. Onverminderd de bepalingen van artikel 6 heeft elke arbeider die met de fiets van en naar het werk komt, vanaf 1 juli 2019 recht op een vergoeding van € 1,40 per effectief gepresteerde dag, en dit vanaf de 1 kilometer.

HOOFDSTUK VI. - Terugbetalingstijdstip Art. 8. De bijdrage van de werkgevers in de door de arbeiders gedragen vervoerkosten zal maandelijks betaald worden.

HOOFDSTUK VII. - Modaliteiten van terugbetaling Art. 9. De tussenkomst van de werkgever in de vervoerkosten zal betaald worden op voorlegging van de vervoerbewijzen, uitgereikt door de NMBS en/of andere maatschappijen van gemeenschappelijk openbaar vervoer.

Art. 10. De arbeiders die geregeld een vervoermiddel benutten ander dan het gemeenschappelijk openbaar vervoer om zich van hun woonplaats naar hun plaats van tewerkstelling te begeven, leggen aan hun werkgever een ondertekende verklaring voor waarin verzekerd wordt dat zij geregeld over een afstand gelijk aan of hoger dan 5 km dit vervoermiddel benutten en preciseren het aantal effectief gereden kilometers.

Zij zullen ervoor zorgen iedere wijziging van deze toestand in de kortst mogelijke tijd mede te delen.

De werkgever mag op elk ogenblik nagaan of deze verklaring met de werkelijkheid strookt.

PSC 142.02 - Terugwinning van lompen Vervoerkosten Bekrachtigd op 04.09.2019

HOOFDSTUK VII. - Duurtijd Art. 11. Deze collectieve arbeidsovereenkomst vervangt de collectieve arbeidsovereenkomst inzake vervoerkosten van 12 oktober 2017, gesloten in het Paritair Subcomité voor de terugwinning van lompen met registratienummer 142.804/CO/142.02 en algemeen verbindend verklaard bij koninklijk besluit van 11 juni 2018 (Belgisch Staatsblad van 25 juni 2018).

Art. 12. Deze collectieve arbeidsovereenkomst treedt in werking op 1 juli 2019 en wordt gesloten voor onbepaalde duur …

Zij kan door een van de partijen worden opgezegd mits een opzeg van 6 maanden betekend met een ter post aangetekende brief gericht aan de Voorzitter van het Paritair Subcomité voor de terugwinning van lompen en aan de ondertekenende organisaties.

PSC 142.02 - Terugwinning van lompen Vervoerkosten Bekrachtigd op 04.09.2019
