Paritair Subcomité voor het Stads- en Streekvervoer

van het Waalse Gewest (PSC 328.02)

Collectieve arbeidsovereenkomst van 12 november 2018 tot wijziging van de Collectieve Arbeidsovereenkomst van 1 februari 2010 betreffende de verkeersvoordelen toegekend aan de werknemers, aan de steuntrekkers, evenals aan hun rechthebbenden

HOOFDSTUK I - Toepassingsgebied

Artikel 1 Deze overeenkomst is Van toepassing op de werknemers, de steuntrekkers en de werkgevers die vallen onder het Paritair Comité voor het Stads- en Streekvervoer van

het Waalse Gewest.

Voor de toepassing van de bepalingen van deze overeenkomst wordt onder werknemers verstaan de arbeiders en arbeidsters, de mannelijke en vrouwelijke bedienden en het directiepersoneel.

HOOFDSTUK II - Principes en nadere regels

Artikel 2 Artikel 2 van de Collectieve Arbeidsovereenkomst van 1 februari 2010 betreffende de verkeersvoordelen toegekend aan de werknemers, aan de steuntrekkers, evenals aan hun rechthebbenden wordt aangevuld met het volgende vierde lid:

“De werknemers die ontslag nemen of krijgen, verliezen voor zichzelf en hun rechthebbenden elk recht op verkeersvoordeel en dit zelfs wanneer ze uitkeringsgerechtigde worden door de overgang naar het pensioen, behalve wanneer het ontslag gemotiveerd is door:

- de overgang naar een pensioenstelsel;

- de overgang naar een brugpensioenregeling op 55 jaar (canada-dry);

- de overgang naar een stelsel van werkloosheid met bedrijfstoeslag; - de overmacht of om economische redenen.”

HOOFDSTUK III - Duur van de overeenkomst

_ Artikel » Deze collectieve arbeidsovereenkomst wordt gesloten voor onbepaalde duur. Ze treedt in werking op de datum van de ondertekening van deze collectieve arbeidsovereenkomst.

Elke ondertekenende partij kan deze collectieve arbeidsovereenkomst opzeggen met een opzeggingstermijn van drie maanden die per aangetekend schrijven wordt betekend aan de Voorzitter van het Paritair Subcomité voor het Stads- en Streekvervoer van het Waalse Gewest die ingaat op de derde werkdag die volgt op de verzending van het aangetekend schrijven. In dat geval zal de partij die de overeenkomst opzegt, verplicht zijn een nieuwe ontwerptekst voor te stellen.

Namen, 12 november 2018.
