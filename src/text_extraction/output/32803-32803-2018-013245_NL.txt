Neerlegging-Dépôt: 03/12/2018 Regist.-Enregistr.: 11/12/2018 N°: 149462/C0/328.03

PARITAIR SUBCOMITE VOOR HET STADS- EN STREEKVERVOER VAN HET BRUSSELS HOOFDSTEDELIJK GEWEST

COLLECTIEVE ARBEIDSOVEREENKOMST met betrekking tot het voltijds stelsel van werkloosheid met bedrijfstoeslag (vroeger: conventioneel brugpensioen) Geboortejaar: 1957

Tussen de VZW Belgische Vereniging voor Gemeenschappelijk Stads- en Streekvervoer (KBO-nr. 0410.815.685), vertegenwoordigd door dhr. Brieuc de Meeûs en dhr. Kris Lauwers, Bestuurders, enerzijds,

en de Algemene Centrale der Openbare Diensten, vertegenwoordigd door dhr. Mohsine Rachik, bestendig afgevaardigde, het Algemeen Christelijk Vakverbond — Openbare Diensten, vertegenwoordigd door dhr. Robert Timmermans, bestendig afgevaardigde, de Algemene Centrale der Liberale Vakbonden van België, vertegenwoordigd door dhr. Christian Ecker, bestendig afgevaardigde, die de werknemers vertegenwoordigen, anderzijds,

Preambule

De partijen hebben vroeger verschillende collectieve arbeidsovereenkomsten afgesloten om de oudste medewerkers de mogelijkheid te bieden de onderneming te verlaten in het kader van een brugpensioen.

Deze cao's werden afgesloten in overeenstemming met het toen bestaande wettelijke en maatschappelijke kader.

Sinds 2011 strookt het Belgische en Europese wettelijke en maatschappelijke kader met de wil en de noodzaak om te werken aan het aan het werk houden van oudere werknemers. De partijen moeten met name de maatregelen die voorzien zijn in CAO nr. 104 gesloten in de NAR betreffende de uitvoering van een werkgelegenheidsplan voor oudere werknemers in de onderneming ten uitvoer brengen.

Derhalve spreekt het voor zich dat de onderhavige collectieve arbeidsovereenkomst een afwijkende maatregel vormt en niet mag worden beschouwd als een “verworven recht’ voor de werknemers geboren na 1957.

De partijen hebben onderhandeld en zijn het eens geworden over de onderhavige collectieve arbeidsovereenkomst, rekening houdend met het wettelijke kader dat bestaat op het moment van de afsluiting ervan. De partijen zijn er zich echter van bewust dat de wettelijke bepalingen betreffende het voorwerp van de overeenkomst te allen tijde kunnen worden aangepast of opgeheven door de wetgever. année-nais.1957_20181127 1 -geboortejaar 1957_20181127

| |

De regels betreffende het conventioneel brugpensioen (stelsel van werkloosheid met bedrijfstoeslag) die in de onderhavige collectieve arbeidsovereenkomst worden beschreven zijn in overeenstemming met de bepalingen van het koninklijk besluit van 7 december 1992 betreffende de toekenning van werkloosheidsuitkeringen in geval van conventioneel brugpensioen.

Wordt het volgende overeengekomen:

Artikel 1 — Toepassingsgebied

De onderhavige collectieve arbeidsovereenkomst is van toepassing op de werkgever die onder het Paritair Subcomité voor het Stads- en Streekvervoer van het Brussels Hoofdstedelijk Gewest valt, alsook op haar personeelsleden met uitzondering van de werknemers die vallen onder het statuut ‘directiepersoneel’, behoudens uitdrukkelijke toestemming van de Algemene Directie.  Met “werknemers” wordt bedoeld: het arbeiders- en bediendepersoneel, zowel vrouwelijk als mannelijk, dat verbonden is door een arbeidsovereenkomst aan de werkgever.

Artikel 2 — Voorwerp

De onderhavige overeenkomst wijzigt en verlengt de collectieve arbeidsovereenkomst van 12 maart 2014 met betrekking tot het voltijds conventioneel brugpensioen - geboortejaar 1957 - geregistreerd onder het nr.122080/C0/328.03 en algemeen verbindend verklaard door het koninklijk besluit van 8 januari 2015, zoals gewijzigd en verlengd door de collectieve arbeidsovereenkomst van 19 mei 2015 met betrekking tot het voltijds conventioneel brugpensioen — geboortejaar 1957 — geregistreerd onder het nr. 127854/CO/328.03 en algemeen verbindend verklaard door het koninklijk besluit van 14 september 2016 en zoals verlengd door de collectieve arbeidsovereenkomst van 26 april 2017 met betrekking tot het voltijds stelsel van werkloosheid met bedrijfstoeslag (vroeger: conventioneel brugpensioen) — geboortejaar 1957 — geregistreerd onder het nr. 140928/C0/328.03.

Artikel 3 - Wijzigingen

Het artikel 3.2.2 van de collectieve arbeidsovereenkomst van 12 maart 2014 die beoogd wordt in artikel 2 van huidige CAO wordt vervangen door volgend artikel 3.2.2: “Zware beroepen zijn de beroepen die omschreven zijn door de collectieve arbeidsovereenkomst van 7 mei 2018 met betrekking tot de conventionele zware beroepen’.

-année-nais.1957_ 20181127 2 -geboortejaar 1957_20181127

Artikel 4 — Verlenging

De in artikel 2 bedoelde collectieve arbeidsovereenkomst, zoals gewijzigd door bovenstaand artikel 3, wordt verlengd voor het jaar 2019. .

Artikel 5 — Sociale vrede

De partijen en hun mandatarissen zullen ervan afzien om voor de duur van de onderhavige overeenkomst een collectief conflict met betrekking tot de in de onderhavige overeenkomst behandelde punten uit te lokken, te doen losbarsten of te steunen op het niveau van de onderneming.

Artikel 6 — Inwerkingtreding en geldigheidsduur

De onderhavige collectieve arbeidsovereenkomst treedt in werking op 1 januari 2019,

Ze wordt afgesloten. voor een bepaalde duur van een jaar en eindigt op 31 december 2019.

Artikel 7 — Neerlegging en Registratie

De onderhavige overeenkomst zal door de Voorzitter van het Paritair Subcomité voor het stads- en streekvervoer van het Brussels Hoofdstedelijk Gewest worden neergelegd op de griffie van de dienst van de collectieve arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg met het oog op haar registratie.

Gedaan te Brussel, op 27 november 2018 in 5 exemplaren
