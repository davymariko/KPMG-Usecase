Paritair Subcomité voor het bedrijf der porseleinaarde- en zandgroeven welke in openlucht geëxploiteerd worden in de provincies WaalsBrabant, Henegouwen, Luik, Luxemburg en Namen

Collectieve arbeidsovereenkomst van 4 december 2020

Vormingsinspanningen

Artikel 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Subcomité voor het bedrijf der porseleinaarde- en zandgroeven welke in openlucht geëxploiteerd worden in de provincies Waals-Brabant, Henegouwen, Luik, Luxemburg en Namen.

Onder "werknemers" wordt verstaan : de arbeiders en arbeidsters.

Art. 2. Uitvoering van de wet van 5 maart 2017 betreffende werkbaar en wendbaar werk, hoofdstuk 2, sectie 1 “investeren in opleiding"

De werkgevers engageren zich om per voltijdse werknemer gemiddeld 3 dagen opleiding in 2019 en 4 dagen opleiding in 2020 toe te kennen. Ze tekenen eveneens in voor een stapsgewijs traject naar 5 opleidingsdagen per jaar per werknemer tegen 2023.

Deze inspanningen zullen onder andere de consequentie zijn van de opleidingsacties voorzien in deze collectieve arbeidsovereenkomst zoals :

- industriële scholing en/of alternerend leren;

- de opleidingsinitiatieven van het fonds voor bestaanszekerheid, met name ten gunste van de risicogroepen (overeenkomstig de artikelen 3 en 5 van de collectieve arbeidsovereenkomst gesloten op 19 februari 2018 binnen het Paritair Subcomité voor het bedrijf der porseleinaarde- en zandgroeven welke in openlucht geëxploiteerd worden in de provincies Waals-Brabant, Henegouwen, Luik, Luxemburg en Namen, betreffende de tewerkstelling van personen die behoren tot de risicogroe pen);

- de opleidingen door de ondernemingen van de sector ingericht.

Hiertoe wordt onder andere een recht op gemiddeld drie dagen opleiding in 2019 en vier dagen opleiding in 2020 per voltijdse werknemer toegekend. Het vormingstraject zal op de volgende manier ingevuld worden om eind 2023 een gemiddelde van 5 dagen per jaar en per voltijdse werknemer te bekomen.

Onder "beroepsopleiding" wordt verstaan : die opleiding die de kwalificatie van de arbeider bevordert en beantwoord aan de noden van de ondernemingen van het sector, inclusief on-the-job training.

De sociale partners zullen een discussie voeren over de opportuniteit om de follow-up van de opleidingsinspanningen toe te vertrouwen aan het "Fonds voor sociale vrede in de porseleinaarde- en zandgroeven in het zuiden van België".

Aït. 3. Deze collectieve arbeidsovereenkomst treedt in werking op 1 januari 2019 en treedt buiten werking op 31 december 2020.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
