Paritair Comité voor de gezondheidsinrichtingen

en diensten

Collectieve arbeidsovereenkomst van 11 februari 2019

Oprichting van een fonds voor bestaanszekerheid genaamd “Intersectoraal Fonds voor de gezondheidsdiensten” en vaststelling van de statuten

A. Oprichting

Artikel 1. Bij deze collectieve arbeidsovereenkomst en bij toepassing van artikel 1, eerste lid, 1° van de wet van

7 januari 1958 betreffende de fondsen voor bestaanszekerheid (Belgisch Staatsblad van

7 februari 1958) richt het Paritair Comité voor de gezondheidsinrichtingen en -diensten een fonds voor bestaanszekerheid op, waarvan de statuten hierna zijn vastgesteld.

vn mmm

Art 2. Deze collectieve arbeidsovereenkomst is van toepassing op de werkgevers en de werknemers van de instellingen welke onder het Paritair Comité voor de gezondheidsdiensten- en inrichtingen ressorteren, met uitsluiting van deze voor de tandprothese.

Onder “werknemers" wordt verstaan: het mannelijk en vrouwelijk bediendepersoneel.

Art. 3. Deze collectieve arbeidsovereenkomst heeft uitwerking op 1 januari 2019 en is gesloten voor onbepaalde duur.

Zij kan door elke van de partijen worden opgezegd voor 30 juni van ieder jaar, met uitwerking op 1 januari van het daaropvolgend jaar.

De opzegging dient betekend te worden bij een ter post aangetekende brief, gericht aan de voorzitter van het Paritair Comité voor de gezondheidsinrichtingen en -diensten.

De voorzitter bezorgt een kopie van de opzegging aan elk der ondertekenende partijen, alsook aan de Minister van Werkgelegenheid en aan de Rijksdienst voor Sociale Zekerheid.

Deze collectieve arbeidsovereenkomst vervangt de collectieve arbeidsovereenkomst van 12 oktober 2009 betreffende de oprichting van een fonds voor bestaanszekerheid genaamd “Intersectoraal Fonds voor de gezondheidsdiensten" en vaststelling van de statuten (registratienummer 100222/co/330 — KB 16/12/2010 — BS 20/01/2011), en de collectieve arbeidsovereenkomst van 11 mei 2015 tot overplaatsing van de zetel

van het “Intersectoraal Fonds voor de gezondheidsdiensten"

(registratienummer 127305/co/330 — KB 26/10/2015 — BS 24/11/2015)

HOOFDSTUK |. Benaming

Art. 4. Met ingang van 1 januari 2019 wordt een fonds voor bestaanszekerheid opgericht genaamd ‘Intersectoraal Fonds voor de gezondheidsdiensten’.

De maatschappelijke en de administratieve zetel van het fonds is gevestigd te VESOFO, Sainctelettesquare 13-15 te 1000 Brussel Deze zetels kunnen bij unanieme beslissing van de raad van beheer van het fonds, voorzien bij

artikel 11, elders overgeplaatst worden. De raad van Beheer betekent zijn beslissing aan de voorzitter van het paritair comité en aan de Minister van Werkgelegenheid.

HOOFDSTUK Il. Doel

Art. 5. Het fonds, opgericht door deze collectieve arbeidsovereenkomst, heeft als doel het beheer van de gemutualiseerde som van de bijdragevermindering ter beschikking gesteld door het fonds voor bestaanszekerheid ‘sociale maribel’ van het paritair comite voor de gezondheidsinrichtingen en -diensten.

Het fonds is belast met :

- het ontvangen van de som van de bijdrageverminderingen vermeld in alinea 1;

- het toekennen van de som van de bijdrageminderingen aan de werkgevers die een werknemer hebben aangeworven of die een werknemer aangeworven hebben ter vervanging van een werknemer die een kwalificerende

opleiding volgt via tussenkomst van het fonds.

Art. 6. In het kader van het doel omschreven in artikel 5 kan het fonds de toelating vragen om een gedeelte van de som van de bijdrageverminderingen bedoeld in artikel 5, alinea 1 van deze overeenkomst te gebruiken ter dekking van de personeels- en administratiekosten.

Art. 7. In het kader van het doel omschreven in artikel 5 vervult het fonds alle opdrachten toevertrouwd aan de sectorale fondsen door en/of krachtens het koninklijk besluit van 18 juli 2002.

HOOFDSTUK IL. Financiering

Art. 8. De geldmiddelen van het fonds bestaan uit :

- de som van de bijdrageverminderingen vermeld in artikel 5, alinea 1 van deze overeenkomst, met inbegrip van de renten;

- de andere geldmiddelen die zouden toegekend worden door of krachtens een sectorale collectieve arbeidsovereenkomst om de in

artikel 9 bedoelde administratiekosten te

dekken.

Art. 9. De administratiekosten worden elk jaar vastgesteld door de raad van Beheer voorzien bij artikel 11.

Deze kosten worden uitsluitend gedekt door:

- de tussenkomsten bedoeld in artikel 6;

- de eventuele middelen die ter beschikking worden gesteld door of krachtens een sectorale collectieve arbeidsovereenkomst.

HOOFDSTUK IV, Rechthebbenden, toekenning en betaling van de bijdrageverminderingen

Art. 10. De werkgevers ontvangen de tussenkomsten van het fonds volgens de modaliteiten voorzien en/of krachtens het koninklijk besluit van 18 juli 2002 houdende maatregelen met het oog op de bevordering van de tewerkstelling in de non-profit sector alsook door en/of krachtens de volgende collectieve arbeidsovereenkomsten :

- de collectieve arbeidsovereenkomst van 8 oktober 2007, gesloten in het Paritair Comité voor de gezondheidsinrichtingen en -diensten, houdende maatregelen met het oog op de bevordering van de

tewerkstelling in de privé-ziekenhuizen;

de collectieve arbeidsovereenkomst van 8 oktober 2007, gesloten in het Paritair Comité voor de gezondheidsinrichtingen en -diensten, houdende maatregelen met het oog op de bevordering van de tewerkstelling in de sector van de rustoorden voor bejaarden en de rust- en verzorgingstehuizen;

de collectieve arbeidsovereenkomst van 8 oktober 2007, gesloten in het Paritair Comité voor de gezondheidsinrichtingen en -diensten, houdende maatregelen met het oog op de bevordering van de tewerkstelling in de sector van de thuisverpleging;

- de collectieve arbeidsovereenkomst van 8 oktober 2007, gesloten in het Paritair Comité voor de gezondheidsinrichtingen en -diensten, houdende maatregelen met het oog op de bevordering van de tewerkstelling in de sector van de

autonome revalidatiecentra;

de collectieve arbeidsovereenkomst van 8 oktober 2007, gesloten in het Paritair Comité voor de gezondheidsinrichtingen en -diensten, houdende maatregelen met het oog op de bevordering van de tewerkstelling in de sector van initiatieven voor beschut wonen, de wijkgezondheidscentra en de diensten voor het bloed van het Rode Kruis van België.

de collectieve arbeidsovereenkomst van 8 oktober 2007, gesloten in het Paritair Comité voor de gezondheidsinrichtingen en -diensten, houdende maatregelen met het oog op de bevordering van de tewerkstelling in de sector van de bicommunautaire gezondheidsinrichtingen en -diensten en andere bicommunautaire welzijnsdiensten gelegen in het Brussels Hoofdstedelijk Gewest

de collectieve arbeidsovereenkomst van 8 oktober 2007, gesloten in het Paritair Comité voor de gezondheidsinrichtingen en -diensten, houdende maatregelen met het oog op de bevordering van de tewerkstelling in de sector van de gezondheidsinrichtingen en -diensten.

HOOFDSTUK V. Beheer

Art. 11. Het fonds wordt bestuurd door een paritaire raad van beheer samengesteld uit 16 effectieve leden.

Deze leden worden aangeduid door het Paritair Comité voor de gezondheidsinrichtingen en diensten, voor de helft op voordracht van de representatieve werkgeversorganisaties en voor de andere helft op voordracht van de representatieve werknemersorganisaties.

Art. 12. De leden van de raad van beheer worden aangesteld voor dezelfde periode als deze van hun mandaat als lid van het paritair comité.

Het mandaat van het lid van de raad van beheer vervalt door ontslagneming of door overlijden of wanneer de duur van het mandaat is verstreken of wanneer de organisatie die het lid heeft voorgedragen om zijn vervanging verzoekt of wanneer de betrokkene geen deel meer uitmaakt van de organisatie die hem voorgedragen heeft.

Het nieuw lid voltooit desgevallend het mandaat van zijn voorganger.

De mandaten van de leden van de raad van beheer zijn hernieuwbaar.

Art. 13. De leden van de raad van beheer gaan geen enkele persoonlijke verplichting aan in

verband met de verbintenissen aangegaan door het fonds.

Hun verantwoordelijkheid beperkt zich tot de uitvoering van hun mandaat.

Art. 14, De raad van beheer kiest elk jaar een voorzitter en een ondervoorzitter onder zijn leden, beurtelings uit de werknemersafvaardiging en uit

de werkgeversafvaardiging.

Hij duidt eveneens de persoon aan die met het secretariaat wordt belast.

Art. 15. De raad van beheer beschikt over de meest uitgebreide bevoegdheden voor het beheer en de administratie van het fonds, binnen de limieten gesteld door en/of krachtens de wet van 7 januari 1958, deze statuten en het koninklijk besluit van 18 juli 2002.

Tenzij andersluidende beslissing van de raad van beheer treedt deze laatste in al zijn handelingen op en handelt hij in rechte via de voorzitter en de ondervoorzitter gezamenlijk, elk desgevallend

vervangen door een lid van de raad daartoe door de raad van beheer aangesteld.

De raad van beheer heeft onder meer als opdrachten:

- het toekennen van de som van de bijdrageverminderingen overeenkomstig de

bepalingen bedoeld in artikel 5, alinea 2 en het opvolgen van deze toekenning;

- over te gaan tot de eventuele aanwerving en afdanking van het personeel van het fonds;

- controle uit te oefenen en alle nodige maatregelen te treffen voor de uitvoering van deze statuten;

- de administratiekosten vast te stellen;

- tijdens de maand juni van elk jaar schriftelijk verslag over te maken aan het Paritair Comité voor de gezondheidsinrichtingen en -diensten

over de vervulling van zijn opdrachten;

- aan de bevoegde instanties de verslagen voorzien door en/of krachtens het koninklijk besluit van 18 juli 2002 over te maken.

Art. 16. De raad van beheer vergadert minstens éénmaal per semester.

De raad vergadert hetzij op uitnodiging van de voorzitter ambtshalve handelend, hetzij op vraag van tenminste de helft van zijn leden hetzij op vraag van een der in zijn schoot vertegenwoordigde organisaties.

De uitnodigingen moeten de dagorde bevatten.

De notulen worden opgemaakt door de secretaris aangewezen door de raad van beheer en ondertekend door degene die de vergadering heeft voorgezeten. Uittreksels uit deze notulen worden door de voorzitter en de ondervoorzitter ondertekend.

Art. 17. De raad van beheer kan slechts geldig vergaderen en beslissen indien minstens de helft zowel van de leden van de

werknemersafvaardiging als van de leden van de werkgeversafvaardiging aanwezig is.

Art. 18. Behoudens andersluidende bepalingen in het huishoudelijk reglement opgesteld door de raad van beheer worden zijn beslissingen getroffen bij eenparigheid van stemmen van de aanwezige leden.

HOOFDSTUK VI. Controle

Art. 19. Overeenkomstig artikel 12 van de wet van 7 januari 1958 betreffende de fondsen voor bestaanszekerheid (Belgisch Staatsblad van

7 februari 1958) duidt het paritair comité een bedrijfsrevisor aan ter controle van het beheer van het Fonds.

Bovendien licht hij de raad van beheer van het fonds regelmatig in voer de resultaten van zijn onderzoeken en doet de aanbevelingen die hij nodig acht.

HOOFDSTUK VII. Balans en rekeningen

Art. 20. Elk jaar worden op 31 december de balans en rekeningen van het verlopen dienstjaar afgesloten.

HOOFDSTUK VIII Ontbinding en vereffening

Art. 21. Het fonds is opgericht voor een onbepaalde duur.

Art. 22. Het wordt ontbonden door het Paritair Comité voor de gezondheidsinrichtingen en diensten ingevolge een gebeurlijke vooropzeg zoals voorzien in artikel 3.

Art. 23. Na betaling van het passief, worden de goederen en waarden van het fonds overgeheveld naar een non-profit fonds met gelijkaardige doelstellingen.

Het voornoemd Paritair Comité voor de gezondheidsinrichtingen en —diensten duidt de vereffenaars aan onder de leden van de raad van beheer van het fonds.

Agen
