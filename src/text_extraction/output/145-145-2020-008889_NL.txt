Neerlegging-Dépôt: 08/07/2020 Regist.-Enregistr.: 28/07/2020 N°: 159656/C0/145

Paritair Comité voor het tuinbouwbedrijf

Collectieve arbeidsovereenkomst van 26 mei 2020 tot toekenning van een aanvullende vergoeding bij tijdelijke werkloosheid bij overmacht.

Artikel 1. Deze collectieve arbeidsovereenkomst is van toepassing op de werknemers die tewerkgesteld zijn in de ondernemingen die onder het Paritair Comité voor het Tuinbouwbedrijf ressorteren en waarvan de hoofdactiviteit bestaat in het aanleggen en onderhouden van parken en tuinen.

Artikel 2. De in artikel 1 bedoelde werknemers hebben recht op een aanvullende bestaanszekerheidsvergoeding voor elke dag waarop zij tijdelijk werkloos zijn wegens overmacht en dit om redenen die verband houden met de coronacrisis.

De aanvullende bestaanszekerheidsvergoeding bedraagt 5 euro per dag tijdelijke werkloosheid wegens overmacht.

Deze aanvullende vergoeding wordt aan de werknemers rechtstreeks uitbetaald door het Sociaal Fonds voor de Inplanting en onderhoud van parken en tuinen op basis van de informaties die kunnen bekomen worden vanwege de bevoegde overheden inzake het beheer en de opvolging van de tijdelijke werkloosheid.

Artikel 3. Deze collectieve arbeidsovereenkomst wordt gesloten voor een bepaalde duur, Zij treedt in voege op 14 maart 2020 en houdt op te bestaan op 15 juli 2020.

Artikel 4. Deze Collectieve arbeidsovereenkomst vervangt de collectieve arbeidsovereenkomst van 30 april 2020 tot toekenning van een aanvullende vergoeding bij tijdelijke werkloosheid bij overmacht (nr. 158709).

Artikel 5. Overeenkomstig artikel art. 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve overeenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
