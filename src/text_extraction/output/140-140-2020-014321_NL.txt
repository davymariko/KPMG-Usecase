Neerlegging-Dépôt: 23/12/2020 Regist.-Enregistr.: 27/01/2021 N°: 162911/C0/140

Paritair Comité voor het Vervoer en de Logistiek

Collectieve arbeidsovereenkomst van 17 december 2020

Toekenning van een eindejaarspremie aan het rijdend personeel van de ondernemingen van bijzondere vormen van geregeld vervoer

Hoofdstuk IL. Toepassingsgebied

Art. 1. 8 1. Deze collectieve arbeidsovereenkomst ís van toepassing op de werkgevers van de ondernemingen van bijzondere vormen van geregeld vervoer die ressorteren onder het Paritair Comité voor het Vervoer en de Logistiek, alsook op de werklieden die aan de uitvoering van dit vervoer zijn toegewezen.

8 2. Met bijzondere vormen van geregeld vervoer wordt bedoeld het vervoer, ongeacht door wie het wordt georganiseerd, van bepaalde categorieën reizigers met uitsluiting van andere reizigers, voor zover dat vervoer geschiedt op de wijze van het geregeld vervoer en wordt uitgevoerd met voertuigen van meer dan 9 plaatsen (de chauffeur inbegrepen).

8 3. Met werklieden wordt bedoeld de werklieden en werksters.

Hoofdstuk IL Toekenning van een eindejaarspremie

Art.2. $ 1. Er wordt een eindejaarspremie toegekend aan het rijdend personeel van de ondernemingen van bijzondere vormen van geregeld vervoer.

8 2. Deze premie is gelijk aan de eindejaarspremie toegekend aan het rijdend personeel van de autocarondernemingen.

83, In 2020 bedraagt deze eindejaarspremie 2.146,26 EUR.

Art. 3. Ingeval van vermindering van de arbeidsduur, is deze premie gelijk aan een dertiende maand.

Hoofdstuk HI Toekennings- en uitbetalingsmodaliteiten

Art. 4. Het referentiejaar is het jaar waarin de eindejaarspremie wordt toegekend.

Art. 5. $ 1. Deze premie wordt toegekend volgens de hierna vastgestelde modaliteiten :

- de personeelsleden die gedurende het volledige referentiejaar hebben gewerkt, ontvangen het

totale bedrag van de premie;

- de personeelsleden die in de loop van het referentiejaar :

- toegetreden zijn tot het SWT of met pensioen zijn gegaan ;

- in dienst zijn getreden ;

-_ ziek zijn geweest ;

arbeidsongeschikt zijn geweest ten gevolge van een arbeidsongeval ;

- werden ontslagen om een andere dan een dringende reden

bekomen de premie berekend naar rata van de maanden arbeidsprestaties, met dien verstande dat een effectieve arbeidsprestatie van ten minste tien dagen telt voor een volledige maand.

$ 2. De wettelijke vakantiedagen en de afwezigheidsdagen die zijn gerechtvaardigd door ziekte of arbeidsongeval, worden gelijkgesteld met dagen arbeidsprestaties, met een maximum van zes maanden.

$ 3. De personeelsleden die in de loop van het referentiejaar hun opzegging hebben betekend en niet meer in dienst zijn op 31 december van het referentiejaar of werden ontslagen om dringende reden, verliezen het recht op de premie.

$ 4. De leden van het rijdend personeel, die deeltijds werken, bekomen de premie naar rata van hun wekelijkse arbeidsduur.

Art. 6. De premie wordt in twee gelijke schijven betaald, vóór 31 december van het referentiejaar voor de eerste schijf en vóór 10 januari van het daaropvolgende jaar voor de tweede schijf.

Hoofdstuk [V. Voorschot

Art. 7. Het Sociaal Fonds Autobus-Autocar betaalt een voorschot aan de leden van het rijdend personeel die recht hebben op deze eindejaarspremie.

Art. 8. In 2020 bedraagt dit voorschot 75,83 EUR bruto.

Art. 9. Het bedrag van dit voorschot wordt ieder jaar geïndexeerd op basis van de volgende formule :

dienstenindex december referentiejaar — 1 dienstenindex december referentiejaar - 2

Art. 10. De werkgever betaalt het volgens artikel 5 berekende bedrag uit, verminderd met het voorschot zoals bepaald in dit hoofdstuk.

Hoofdstuk V. Geldigheidsduur

Art. 11. Deze collectieve arbeidsovereenkomst treedt in werking op 1 januari 2020 en is afgesloten voor onbepaalde duur.

Zij kan door elk van de contracterende partijen worden opgezegd. Deze opzegging moet minstens drie maanden op voorhand geschieden bij een aangetekende brief, gericht aan de voorzitter van het Paritair Comité voor het Vervoer en de Logistiek, die zonder verwijl de betrokken partijen in kennis zal stellen. De termijn van drie maanden begint te lopen vanaf de datum van verzending van bovengenoemde aangetekende brief.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden voor wat betreft de ondertekening van deze collectieve arbeidsovereenkomst de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds vervangen door de door

de voorzitter en de secretaris ondertekende en door de leden goedgekeurde notulen van de vergadering.
