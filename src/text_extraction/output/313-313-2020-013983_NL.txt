P.C. 313

Collectieve arbeidsovereenkomst van 17 november 2020, gesloten in het Paritair comité voor de apotheken en tarificatiediensten, betreffende de

bijdragepercentages sociaal fonds.

Art. 1 - Deze collectieve arbeidsovereenkomst is van toepassing op de werkgevers en de werknemers die ressorteren onder de bevoegdheid van het paritair comité voor de apotheken en tarificatiediensten.

Voor de toepassing van deze overeenkomst, wordt verstaan onder «werknemers», de mannelijke en vrouwelijke werknemers.

Art 2 - In uitvoering van de collectieve arbeidsovereenkomst van van 9 juni 1997, gesloten in het Paritair Comité voor de apotheken en tarificatiediensten, betreffende de oprichting van een Paritair Fonds ten voordele van de Risicogroepen voor de Apotheken en de Tarificatiediensten en vaststelling van de statuten (45.742/C0/313), en vooral artikel 6, en van de collectieve arbeidsovereenkomst van 17 november 2020 met betrekking tot de aanwending van de bijdrage voor de risicogroepen, wordt een werkgeversbijdrage geïnd door de Rijksdienst voor sociale zekerheid, ten belope van :

- 19 kwartaal 2021: 0,12 pct. - 28 kwartaal 2021 : 0,12 pct. - 3° kwartaal 2021 : 0,12 pct. - 4e kwartaal 2021: 0,12 pct. - 1 kwartaal 2022: 0,12 pct. - 28 kwartaal 2022: 0,12 pct. - 3° kwartaal 2022: 0,12 pct. - 4e kwartaal 2022: 0,12 pct.

Deze bijdrage wordt berekend op de brutolonen welke in aanmerking worden genomen voor de berekening van de sociale zekerheidsbijdragen.

De geïnde bijdragen zullen, na aftrek van de inningskosten, gestort worden door de Rijksdienst voor sociale zekerheid, aan het Paritair Fonds ten voordele van de Risicogroepen voor de Apotheken en Tarificatiediensten, gevestigd Archimedesstraat 11, 1000 Brussel, opgericht bij voornoemde collectieve arbeidsovereenkomst van 9 juni 1997.

Art. 3 - Van deze bijdragen zijn vrijgesteld, de volgende ondernemingen:

-_MULTIPHARMA cvba Square Marie Curie 30 0 1070 Brussel Tel.: 02 529 92 11 R.S.Z.-nr. : 000-1299210-23

- De Voorzorg Hasselt c.v. Walenstraat 77 3500 Hasselt Tel.: 011 21 11 92 R.S.Z.-nr. : 000-0631449-62

Deze ondernemingen moeten een gelijkaardige bijdrage (0,12 pct. per kwartaal over 2021 en 2022) aanwenden voor de risicogroepen, zoals bepaald in artikel 2 van de collectieve arbeidsovereenkomst van 17 november 2020 met betrekking tot de aanwending van de bijdrage voor de risicogroepen.

Ter verantwoording van deze aanwending dient een financieel en evaluatieverslag door de hogergenoemde ondernemingen (ondertekend door de werknemers- en werkgeversafvaardiging in de ondernemingsraad) te worden overgemaakt aan het paritair comité, ten laatste op 31 mei van elk jaar, met betrekking tot de werking tijdens het voorgaande kalenderjaar.

Art. 4 - Deze collectieve arbeidsovereenkomst treedt in werking op 1 januari 2021 en houdt op van kracht te zijn op 31 december 2022.

Art.5 - Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve  arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de leden goedgekeurde en door de voorzitter en de secretaris ondertekende, notulen van de vergadering.
