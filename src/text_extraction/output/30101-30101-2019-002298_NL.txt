Paritair subcomité voor de haven van Antwerpen, “Nationaal Paritair Comité der Haven van Antwerpen” genaamd

Collectieve arbeidsovereenkomst van 27 februari 2019 houdende de storting ín 2019 en 2020 van een bijzondere bijdrage voor de scholing van laaggeschoolde en/of met langdurige volledige werkloosheid bedreigde havenarbeiders, de logistieke werknemers met veiligheidscertificaat en vaklui — risicogroepen.

Art. 1. Deze collectieve arbeidsovereenkomst is van toepassing op de werkgevers die ressorteren onder de bevoegdheid van het Paritair Subcomité voor de Haven van Antwerpen, “Nationaal Paritair Comité der Haven van Antwerpen" genaamd en op de havenarbeiders, de logistieke werknemers met veiligheidscertificaat en vaklui die zij tewerkstellen.

Art. 2. Deze collectieve arbeidsovereenkomst wordt gesloten in uitvoering van de wet van 27 december 2006 houdende diverse bepalingen en het KB van 19 februari 2013 tot uitvoering van artikel 189, vierde lid, van de wet van 27 december 2006 houdende diverse bepalingen.

Art. 3. Een bijzondere bijdrage van 0,10 % berekend op het totale loon van de werknemer, wordt  geïnd door het Compensatiefonds voor Bestaanszekerheid Haven van Antwerpen. Dit Fonds voor bestaanszekerheid, zoals bedoeld bij de wet van 7 januari 1958, boekt de ontvangen gelden op een afzonderlijke post binnen de begroting.

Art. 4. Het Compensatiefonds voor Bestaanszekerheid - Haven van Antwerpen zal 0,05 % van de inspanning voorbehouden aan één of meer van volgende risicogroepen:

1° de werknemers van minstens 50 jaar oud

die in de sector werken

2° de niet-werkenden en de personen die sinds minder dan een jaar werken en niet-werkend waren op het ogenblik van hun indiensttreding 3° de jongeren die nog geen 26 jaar oud zijn en opgeleid worden.

Van voornoemde inspanning zal minstens de helft besteed worden aan initiatieven ten gunste van niet-werkende jongeren onder de 26 jaar die een opleiding volgen of een verminderde arbeidsgeschiktheid hebben.

Neerlegging-Dépôt: 11/03/2019 | Regist.-Enregistr.: 22/03/2019 | N°: 151107/C0/301.01 |

REPARTI ENNEMI ERNST

Art. 5. Het  Compensatiefonds voor Bestaanszekerheid stelt de aldus ontvangen middelen ter beschikking van de v.z.w. “Opleidingscentrum voor  Havenarbeiders", waarvan de maatschappelijke zetel gevestigd is te Antwerpen, Brouwersvliet 33.

Art. 6. Het Opleidingscentrum voor Havenarbeiders wordt belast de vormingsinitiatieven verder te zetten met als doel jongere en oudere havenarbeiders met plaatsingsmoeilijkheden opnieuw te integreren in het havengebeuren.

Rekening houdende met de evolutie van het technologisch gebeuren in de haven en de noodzaak om van laaggeschoolde arbeiders naar meer technisch gevormde en onderlegde arbeiders over te stappen, dient het Opleidingscentrum voor Havenarbeiders haar opdracht verder te zetten tot scholing van laaggeschoolde en/of met langdurige volledige werkloosheid bedreigde havenarbeiders.

Zulks zal onder meer geschieden door het verzekeren van een verdere scholing tot dokautovoerder of tot andere technische taken binnen het havenbedrijf.

Art. 7. De Raad van bestuur van het Opleidingscentrum voor Havenarbeiders brengt omtrent deze activiteiten verslag uit aan de Raad van bestuur van het Compensatiefonds voor  Bestaanszekerheid - Haven van Antwerpen en houdt alle nodige documenten ter beschikking met het oog op het toezicht.

Art. 8. Deze collectieve arbeidsovereenkomst heeft uitwerking met ingang van 1 januari 2019 en geldt voor de jaren 2019 en 2020.
