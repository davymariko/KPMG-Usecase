Paritair Subcomité voor de gesubsidieerde inrichtingen van het vrij onderwijs van de Vlaamse Gemeenschap (PSC 152.01)

Collectieve arbeidsovereenkomst van 30 november 2020.

betreffende het sociaal sectoraal pensioenstelsel voor de werknemers tewerkgesteld in een gesubsidieerde inrichting van het vrij onderwijs van de Vlaamse Gemeenschap

Preambule:

Deze collectieve arbeidsovereenkomst heeft als doel het solidariteitsreglement te wijzigen met het oog op het behouden van het financiële evenwicht van het solidariteitsfonds. Uit de gegevensstromen die het fonds ontvangt van de KSZ is niet op te maken of een werknemer een thematisch verlof opneemt dan wel tijdskrediet. Door deze uitbreiding zou de omvang van de solidariteitsprestatie te groot worden. Er wordt een onderscheid gemaakt tussen de situatie voor Ì januari 2021 en na 31 december 2020 om geen rechten uit het verleden te schaden.

Artikel 1. Deze collectieve arbeidsovereenkomst ís van toepassing op de werkgevers en werknemers van de inrichtingen die ressorteren onder het Paritair Subcomité voor de gesubsidieerde inrichtingen van het vrij onderwijs van de Vlaamse gemeenschap met uitzondering van de hogescholen.

Onder “werknemers” verstaat men zowel de arbeiders als de arbeidsters.

Art. 2. Deze collectieve arbeidsovereenkomst wijzigt de “bijlage 2: solidariteitsreglement” die gevoegd is bij de CAO van 4 april 2019 en geregistreerd is onder het nr. 151736/CO.152.01, algemeen verbindend verklaard bij KB van ['/ augustus 2019, bekendgemaakt in het Belgisch Staatsblad van 6 september 2019,

Art. 3. In toepassing van punt 8 van het hiervoor genoemde solidariteitsreglement wordt punt 4.3 van hetzelfde solidariteitsreglement vervangen door de volgende tekst:

“Financiering van de opbouw van het aanvullend pensioen bij inkomensverlies ten gevolge van het nemen van tijdskrediet, landingsbaan, ouderschapsverlof, vaderschapsverlof, verlof om palliatieve verzorging te verstrekken of verlof om een zieke ouder te verzorgen.

Als de aangeslotene zijn tewerkstelling volledig schorst of vermindert in het kader van tijdskrediet (met een maximum van 12 maanden), landingsbaan, ouderschapsverlof, vaderschapsverlof, verlof om palliatieve verzorging te verstrekken of verlof om een zieke ouder te verzorgen, gebeurt vanuit het solidariteitsfonds een deelname in de financiering van de pensioentoezegging met een maximum van 240 euro per kalenderjaar.

Het bedrag van 240 euro wordt vermenigvuldigd met het percentage vermindering (bijvoorbeeld 1, %, 1/5) fot het maximale bedrag per kalenderjaar is bereikt.”

Art. 4. In toepassing van punt 8 van het hiervoor genoemde solidariteitsreglement wordt punt 4.3 van hetzelfde solidariteitsreglement vervangen door de volgende tekst:

“Financiering van de opbouw van het aanvullend pensioen bij inkomensverlies ten gevolge van het nemen van tijdskrediet, landingsbaan, ouderschapsverlof, vaderschapsverlof, verlof om palliatieve verzorging te verstrekken of verlof om een zieke ouder te verzorgen.

Als de aangeslotene zijn tewerkstelling volledig schorst of vermindert in het kader van tijdskrediet (met een maximum van 12 maanden), landingsbaan, ouderschapsverlof, vaderschapsverlof, verlof om palliatieve verzorging te verstrekken of verlof om een zieke ouder te verzorgen, gebeurt vanuit het solidariteitsfonds een deelname in de financiering van de pensioentoezegging met een maximum van 240 euro over de ganse loopbaan.

Per kwartaal wordt het bedrag van 240 euro vermenigvuldigd met het percentage vermindering (bijvoorbeeld 1, %, 1/5) tot het maximale bedrag per loopbaan is bereikt.

Ay

Voor de berekening van de 240 euro per loopbaan wordt geen rekening gehouden met de bedragen die reeds voor 1 januari 2021 werden toegekend.”

Art. 5. Deze collectieve arbeidsovereenkomst treedt in werking op l januari 2020 en is gesloten voor een onbepaalde duur.

Artikel 3 geldt vanaf 1 januari 2020 tot en met 31 december 2020.

Artikel 4 gaat in op 1 januari 2021 en is van onbepaalde duur.

Deze overeenkomst kan door elk van de partijen worden opgezegd met een opzeggingstermijn van zes maanden, betekend bij een ter post aangetekende brief gericht aan de voorzitter van het Paritair Subcomité voor de gesubsidieerde inrichtingen van het vrij onderwijs van de Vlaamse Gemeenschap.

Art. 6. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
