Paritair Comité voor de gezondheidsinrichtingen en -diensten

Collectieve arbeidsovereenkomst van 18 mei 2018

Collectieve arbeidsovereenkomst betreffende de toekenning van vier aanvullende verlofdagen in het paritair comité voor de gezondheidsinrichtingen en diensten ten gunste van de sector van de rusthuizen erkend door de gemeenschappelijke gemeenschapscommissie van het Brussels Hoofdstedelijk Gewest of gelegen op het grondegebied van het Waalse Gewest

Art. 1. Deze collectieve arbeidsovereenkomst is van toepassing op de werkgevers en op de werknemers van de bejaardentehuizen, van de rust- en verzorgingstehuizen, van de service-flats, van de dagverzorgingscentra voor bejaarden en van de dagopvangcentra voor bejaarden die ressorteren onder het Paritair comité voor de gezondheidsinrichtingen en -diensten, en die zijn erkend door de gemeenschappelijke gemeenschapscommissie van het Brussels Hoofdstedelijk Gewest of gelegen op het grondegebied van het Waalse Gewest.

Onder “werknemers”, wordt verstaan: het mannelijk en vrouwelijk werklieden- en bediendenpersoneel.

Art. 2. Met ingang van 1 januari 2018 worden aan het betrokken personeel drie bijkomende verlofdagen toegekend, bovenop de wettelijke verlofdagen.

Met ingang van 1 januari 2019 worden aan het betrokken personeel vier bijkomende verlofdagen toegekend, bovenop de wettelijke verlofdagen.

Art. 3. De vier bijkomende verlofdagen bedoeld in artikel 2 worden toegekend volgens dezelfde modaliteiten als de wettelijke verlofdagen. Zij worden genomen vóór de gewone wettelijke verlofdagen.

Art. 4. Voor deze vier verlofdagen ontvangt de betrokken werknemer zijn normaal loon, met inbegrip van de gemiddelde overlonen waarvan de berekeningswijze wordt vastgesteld door de wetgeving betreffende de feestdagen (7,6 max/dag in het stelsel van de 38u/week).

SE

Art. 5. 81. Wanneer de werknemer deze bijkomende verlofdagen niet geheel of gedeeltelijk heeft genomen op het einde van het vakantiejaar of op het ogenblik van zijn vertrek, ontvangt hij een loon gelijk aan het aantal overeenstemmende arbeidsuren (maximaal 7,6 uur per dag in de week van 38 uren), vermenigvuldigd met zijn normale uurloon bedoeld in artikel 4 van deze collectieve arbeidsovereenkomst.

82. De werkgever overhandigt aan de betrokken werknemer een attest waarin het bedrag vermeld staat dat hij heeft betaald. De werknemer verstrekt dit attest, indien nodig, aan zijn volgende werkgever.

Art. 6. De vier bijkomende verlofdagen worden genomen in gemeenschappelijk akkoord tussen de werknemer en de werkgever en dit rekening houdend met de dienstmogelijkheden.

Art. 7. 81. De werkgevers die bij deze overeenkomst betrokken zijn krijgen voorrang voor het verkrijgen van compenserende tewerkstelling in het kader van de Sociale Maribel, bij het Sociaal Maribel Fonds 330, kamer ouderenzorg, ter hoogte van de bijkomende vakantie-uren toegekend door deze overeenkomst.

82. De modaliteiten voor verdeling van de beschikbare banen tussen de instellingen worden bepaald door de kamer ouderenzorg van het Sociaal Maribel Fonds voor de gezondheidsinrichtingen en diensten.

Art. 8. De bepalingen van deze overeenkomst zijn echter niet van toepassing op de instellingen die deze vier aanvullende verlofdagen reeds toekenden, behalve als zij het aantal dagen bij interne overeenkomst verhogen. In dit geval zijn de bepalingen van art. 7 van deze overeenkomst van toepassing ter hoogte van het aantal bijkomende dagen toegekend door de interne overeenkomst.

De instellingen waarop dit artikel betrekking heeft kunnen echter bij voornoemde kamer, een paritair project indienen, dat hen, binnen de grenzen van de beschikbare budgettaire middelen, de mogelijkheid geeft om banen in het kader van de sociale maribel te verkrijgen.

Art. 9. Deze collectieve arbeidsovereenkomst treedt in werking op 1 juli 2018 en wordt gesloten voor onbepaalde duur. Zij vervangt, voor het toepassingsgebied waarop ze betrekking heeft, de overeenkomst van 18 december 1995 (KB van 02/05/1995 - BS 21/06/1996) betreffende de toekenning van twee bijkomende verlofdagen (registratienummer 40798/CO/305.02 hernomen door het PC 330 via de bijzondere collectieve arbeidsovereenkomst van 10/09/2007 met registratienummer 85666/C0/330).

Zij kan door één van de partijen worden opgezegd mits een opzegging van drie maanden wordt betekend bij een ter post aangetekende brief, gericht aan de voorzitter van het Paritair Comité voor de gezondheidsinrichtingen en -diensten.
