Neerlegging-Dépôt: 15/02/2018 Regist.-Enregistr.: 05/03/2018 N°: 144983/C0/120.02

PARITAIR SUBCOMITE VOOR DE VLASBEREIDING

Collectieve arbeidsovereenkomst van 31 januari 2018 tot wijziging van de gecoördineerde statuten van het Fonds voor Bestaanszekerheid voor de Vlasbereiding ingevoerd met de collectieve arbeidsovereenkomst van 1 oktober 2003 tot coördinatie van de statuten van het Fonds voor Bestaanszekerheid voor de Vlasbereiding

CAO van 1 oktober 2003: datum registratie 26 november 2003; registratienummer 68719/C0/120.02

Gelet op de wet van 7 januari 1958 betreffende de fondsen voor bestaanszekerheid;

Gelet op de collectieve arbeidsovereenkomst van 1 oktober 2003 tot coërdinatie van de statuten van het Fonds voor Bestaanszekerheid voor de Vlasbereiding;

Gelet op artikel 11 van de Wet van 25 november 2015 tot goedkeuring van de algemene rekening van het algemeen bestuur van het jaar 2012 (Belgisch Staatsblad 17 december 2015); WORDT TUSSEN

het Algemeen Christelijk Vakverbond ACV de Algemene Gentrale-ABVV

de ACLVB enerzijds en ABV VEHA VLAS anderzijds

HET VOLGENDE OVEREENGEKOMEN:

Artikel 1 __

Deze collectieve arbeidsovereenkomst is van toepassing op de werkgevers en op de arbeiders en arbeidsters van de ondernemingen die onder het Paritair Subcomité voor de Vlasbereiding

ressorteren.

Artikel 2 Artikel 14 van de gecoördineerde statuten van het Fonds voor Bestaanszekerheid voor de Vlasbereiding wordt vervangen door de volgende tekst:

a) De werkgeversbijdrage voorzien onder artikel 13, lid a), is vastgesteld op 0,025 pct. van de onbegrensde brutolonen aan 100 pct. Deze bijdrage wordt niet meer geïnd op de lonen die betaald worden vanaf het eerste kwartaal 2017.

b) De bijdrage waarvan sprake in artikel 13, littera b) wordt berekend op de brutolonen van het tweede, derde en vierde kwartaal van het voorgaande jaar en van het eerste kwartaal van het lopende jaar.

Artikel 3 De ondertekenende partijen verzoeken de Koning deze collectieve arbeidsovereenkomst algemeen verbindend te verklaren bij Koninklijk Besluit.

Artikel 4 Deze collectieve arbeidsovereenkomst treedt in werking op 1 januari 2017 en is voor onbepaalde tijd gesloten.

Ze kan op verzoek van een van de ondertekenende partijen opgezegd worden met inachtneming van een opzegtermijn van drie maanden, per aangetekend schrijven betekend aan de voorzitter van het Paritair Subcomité voor de Vlasbereiding en aan de ondertekende partijen.
