Neerlegging-Dépôt: 29/10/2020 Regist.-Enregistr.: 12/11/2020 N°: 161885/C0/113

PARITAIR COMITÉ VOOR HET CERAMIEKBEDRUF (PC 113)

Collectieve arbeidsovereenkomst van 14/10/2020 betreffende de invoering, voor 2019 en 2020, van het SWT vanaf 59 jaar met een loopbaan van 40 jaar

ARTIKEL 1

Deze collectieve arbeidsovereenkomst is van toepassing op de werkgevers en op de werknemers van de ondernemingen die onder het Paritair Comité voor het ceramiekbedrijf ressorteren (PC 113), met uitzondering van de ondernemingen die ressorteren onder het Paritair Subcomité voor de pannenbakkerijen (PC 113.04).

Met “werknemers” worden bedoeld: de arbeiders en de arbeidsters.

ARTIKEL 2 De huidige CAO wordt gesloten ter uitvoering van het KB van 03.05.2007 tot regeling van het stelsel van werkloosheid met bedrijfstoeslag (BS van 08.06.2007), zoals gewijzigd door de KB's van 28.12.2011, 20.09.2012, 30.12.2014, 30.01.2017, 08.10.2017 en 13.12.2017. De huidige CAO wordt gesloten ter uitvoering van de volgende CAO's gesloten binnen de Nationale Arbeidsraad (NAR): e nr. 134 van 23.04.2019 tot invoering van een stelsel van bedrijfstoeslag voor sommige oudere werknemers met een lange loopbaan die worden ontslagen; e nr. 135 van 23.04.2019 tot vaststelling op interprofessioneel niveau, voor 2019-2020, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen.

ARTIKEL 3 Overeenkomstig de bepalingen van artikel 3, 87 van het KB van 03.05.2007 en onder voorbehoud van eventuele aanpassingen aangebracht aan deze reglementering, wordt een recht op bedrijfstoeslag voor het conventioneel stelsel van werkloosheid (SWT) toegekend, voor arbeiders die worden ontslagen (behalve in geval van dringende reden) en die cumulatief aan de volgende voorwaarden voldoen: e recht hebben op wettelijke werkloosheidsuitkeringen; e ontslagen worden tijdens de geldigheidsperiode van de huidige CAO; e de leeftijd van 59 jaar hebben bereikt uiterlijk op het einde van de arbeidsovereenkomst en uiterlijk op 31 december 2020; e uiterlijk op het ogenblik van het einde van de arbeidsovereenkomst een beroepsloopbaan van 40 jaar als loontrekkende kunnen bewijzen.

ARTIKEL 4 Het netto-referteloon wordt berekend op basis van de voltijdse arbeidsprestaties die de arbeider uitoefende vóór de aanvang van eventuele deeltijdse prestaties in het kader van het tijdskrediet.

ARTIKEL 5

Voor de punten die niet worden geregeld in artikelen 2 en 3, en ook niet door de CAO's nr. 134 en 135, onder andere voor de berekeningsvoorwaarden, de procedure, de betalingsmodaliteiten van de bedrijfstoeslag, zijn de bepalingen van de CAO nr. 17 gesloten binnen de NAR van toepassing.

ARTIKEL 6 De aftrek van de persoonlijke sociale zekerheidsbijdragen voor de berekening van de bedrijfstoeslag wordt berekend op 100 pct. van het brutoloon.

ARTIKEL 7

De bedrijfstoeslag wordt volgens de wettelijke bepalingen verder uitbetaald in geval van werkhervatting.

ARTIKEL 8

Deze collectieve arbeidsovereenkomst wordt gesloten op sectoraal niveau, treedt in werking op 1 januari 2019 en treedt buiten werking op 31 december 2020.

Deze collectieve arbeidsovereenkomst vervangt de bepalingen van de collectieve arbeidsovereenkomst van 2 juli 2019, gesloten in het paritair comité voor het ceramiekbedrijf, betreffende de invoering, voor 2019 en 2020, van het SWT vanaf 59 jaar met een loopbaan van 40 jaar, nr. 155168/CO/113.
