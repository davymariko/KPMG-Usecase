Paritair Subcomité voor het Stads- en Streekvervoer

van het Waalse Gewest (PSC 328.02)

Collectieve arbeidsovereenkomst van 20 november 2019 betreffende het stelsel van werkloosheid met bedrijfstoeslag tot verlenging van de Collectieve arbeidsovereenkomst van 21 december 2011 (verlengd door de Collectieve arbeidsovereenkomst van / oktober 2014 alsook door de collectieve arbeidsovereenkorst

van 6 november 2017)

HOOFDSTUK I - Toepassingsgebied

Artikel 1 Deze overeenkomst is van toepassing op de werknemers en werkgevers die vallen onder het Paritair Subcomité voor het Stads- en Streekvervoer van het Waalse Gewest.

Voor de toepassing van de bepalingen van deze overeenkomst wordt onder werknemers verstaan de arbeiders en arbeidsters, de mannelijke en vrouwelijke bedienden en het directiepersoneel.

HOOFDSTUK II - Principes en nadere regels

Artikel 2 De ondertekenaars komen overeen om het stelsel te verlengen van aanvullende vergoeding ten gunste van sommige oudere werknemers met toepassing van de collectieve arbeidsovereenkomst nr. 17 van 19 december 1974, gesloten in de Nationale Arbeidsraad tot invoering van een regeling van aanvullende vergoeding ten gunste van sommige bejaarde werknemers indien zij worden ontslagen en overeenkomstig het koninklijk besluit van 7 december 1992 betreffende de toekenning van werkloosheidsuitkeringen in geval van conventioneel brugpensioen.

Artikel 3, De werknemers die 58 jaar of ouder zijn op de laatste dag van hun arbeidsovereenkomst en die op dat ogenblik een beroepsloopbaan van een aantal jaren als loontrekkende kunnen aantonen, overeenkomstig de wettelijke bepalingen betreffende de toegangsvoorwaarden tot het conventioneel brugpensioen, hebben recht op een aanvullende vergoeding ten laste van hun werkgever, als zij door hem ontslagen worden, behalve omwille van een ernstig motief In de zin van de wetgeving op de arbeidsovereenkomsten.

De werknemer die wordt ontslagen in het raam van deze collectieve arbeidsovereenkomst heeft geen recht op de toepassing van de collectieve arbeidsovereenkomst van 6 maart 2006 betreffende de toekenning van een aanvullende werkloosheidsuitkering ten gunste van sommige oudere werknemers die werden ontslagen.

Artikel 4 De werknemers bedoeld in artikel 3 genieten, aan het einde van hun opzeggingstermijn, de aanvullende vergoeding tot de datum die in aanmerking wordt genomen voor hun wettelijk pensioen, zelfs indien zij het werk opnieuw aanvatten bij een andere werkgever of als zelfstandige.

Artikel 5 Het bedrag van de jaarlijkse aanvullende vergoeding is gelijk aan 1 % van het jaarlijks referteloon van de werknemer per jaar dienst in de onderneming.

Voor de berekening van de dienstjaren worden de effectieve dienstjaren bij een onderneming voor regionaal en stadsvervoer uitgedrukt in voltijdse equivalenten in aanmerking genomen.

Elke periode langer dan 6 maanden of meer buiten de volledige jaren, wordt beschouwd als een volledig jaar.

De werknemers van 50 jaar of ouder die deeltijds werken in het kader van de wettelijke en sectorale bepalingen betreffende de loopbaanonderbreking worden voor de berekening van de dienstjaren beschouwd als werknemers die voltijds werken.

Artikel 6 Het referteloon bedoeld in artikel 5 wordt als volgt berekend:

Voor de arbeiders: (uurloon x norm) + vast bedrag

Het uurloon dat in aanmerking wordt genomen is het loon dat vermeld wordt op de laatste loonfiche.

De jaarnorm is gelijk aan 1.983,6 uren.

De waarde van het vaste bedrag is momenteel 1.411,97 EURO.

Voor de bedienden:

(brutomaandloon x 12) + vast bedrag

Het maandloon dat in aanmerking wordt genomen is het baremiek loon dat vermeld wordt op de laatste loonfiche, met uitzondering van de premies en vergoedingen die niet rechtstreeks betrekking hebben op de winst van de loonschaal.

Voor de werknemers die deeltijds werken is het loon dat in aanmerking wordt genomen echter het baremiek loon waarop zij aanspraak zouden gemaakt hebben als zij hun

arbeidsprestaties voltijds uitoefenden.

De waarde van het vaste bedrag is momenteel 1.411,97 EURO.

Artikel 7 De aanvullende vergoeding wordt gekoppeld aan de evolutie van de index van de consumptieprijzen.

Zij wordt eveneens vermeerderd met de wijzigingen in de loonschalen die van

toepassing zijn op het actieve personeel wanneer deze wijzigingen voortvloeien uit een collectieve arbeidsovereenkomst, behalve als deze laatste het anders bepaalt.

Artikel 8 De aanvullende vergoeding wordt maandelijks uitbetaald na het vervallen van de termijn.

Artikel 9 De jaren tijdens welke de werknemer de bepalingen van deze overeenkomst geniet tellen mee voor de bepaling van de factor "n" die in aanmerking wordt genomen voor de berekening van het aanvullend pensioen.

Artikel 10 De werknemers die ontslagen zijn in uitvoering van de bepalingen van deze overeenkomst zullen de eindejaarspremie genieten, voor het jaar waarin hun arbeidsovereenkomst beëindigd wordt, naar rato van hun tewerkstellingsperiode tijdens dat jaar.

Artikel 11 De werkgever zal de ontslagen werknemers het eventuele saldo van hun kledingbudget storten, ter uitvoering van de bepalingen van deze overeenkomst.

Artikel 12 Het eventuele saldo van het sociale voorschot is invorderbaar bij het vertrek van de werknemer.

Hoofdstuk ITT - Geldigheidsduur

Artikel 13 Deze collectieve arbeidsovereenkomst treedt in werking op 1 januari 2020.

Deze collectieve arbeidsovereenkomst wordt gesloten voor een bepaalde duur van twee jaar en verlengt de cao van 21 december 2011 (registratienummer 108954) betreffende het voltijds brugpensioen, verlengd door de collectieve arbeidsovereenkomst van 7 oktober 2014 (Registratienummer: 124768), verlengd door de Collectieve Arbeidsovereenkomst van 6 november 2017 betreffende het stelsel van

werkloosheid met bedrijfstoeslag (Registratienummer: 144386). Zij blijft van kracht na 31 december 2021:

Voor de werknemers die haar genieten op het ogenblik dat zij ophoudt van kracht te zijn, en die daarvoor de uitkeringen ontvangen waarin het stelsel voorziet;

Voor de werknemers waarvan de opzegging zou zijn betekend voor 31 december 2021 en waarvoor het einde van de opzegging zou verstrijken na 31 december 2021 voor zover de voorwaarden inzake leeftijd en anciënniteit van de beroepsloopbaan zijn vervuld uiterlijk op 31 december 2021 (wat betreft de toetredingsvoorwaarden tot het stelsel)
