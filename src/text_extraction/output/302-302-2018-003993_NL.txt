Neerlegging-Dépôt: 11/04/2018 | Regist.-Enregistr.: 30/04/2018 | N°: 145934/CO/302 |

Collectieve arbeidsovereenkomst van 15 maart 2018, gesloten in het Paritair Comité voor het Hotelbedrijf, tot wijziging en coördinatie van de collectieve arbeidsovereenkomsten tot toekenning

van een eindejaarspremie

Art. 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Comité voor het hotelbedrijf.

Voor de toepassing van deze collectieve arbeidsovereenkomst wordt onder “werknemers” verstaan de mannelijke en vrouwelijke werknemers. |

Art. 2. In de collectieve arbeidsovereenkomst van 27 juli 2010, gesloten in het Paritair Comité voor het hotelbedrijf, tot wijziging en coördinatie van de collectieve arbeidsovereenkomsten tot toekenning van een eindejaarspremie, geregistreerd onder het nummer 101764/CO/302 en algemeen verbindend verklaard bij koninklijk besluit van 12 januari 2011 en meermaals gewijzigd wordt artikel 9,1 opgeheven.

Art. 3. In dezelfde collectieve arbeidsovereenkomst wordt een artikel 4 ter ingevoegd dat het volgende bepaalt:

“De werknemer die ontslag neemt wegens een dringende reden in hoofde van de werkgever, behoudt het recht op een eindejaarspremie voor zover werd voldaan aan de voorwaarden vermeld in artikel 3 van onderhavige C.A.0.”

Art. 4. Artikel 5 van dezelfde collectieve arbeidsovereenkomst wordt aangevuld als volgt :

“ De werknemer die niet voldoet aan de voorwaarden vermeld in artikel 3 van onderhavige C.A.O en die ontslag neemt wegens een dringende reden in hoofde van de werkgever, behoudt het recht op een eindejaarspremie voor zover hij drie jaar ononderbroken door een arbeidsovereenkomst was gebonden in dezelfde onderneming.”

Art. 5. Deze collectieve arbeidsovereenkomst treedt in werking op 1 januari 2018 en is gesloten voor een onbepaalde duur.

Ze kan worden opgezegd door elk van de partijen, mits een opzeggingstermijn van drie maanden bij een ter post aangetekende brief gericht aan de voorzitter van het Paritair Comité voor het hotelbedrijf.
