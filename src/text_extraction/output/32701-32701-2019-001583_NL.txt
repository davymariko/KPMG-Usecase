Neerlegging-Dépôt: 20/02/2019 Regist.-Enregistr.: 13/03/2019 N°: 150926/C0/327.01 |

Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven

Collectieve arbeidsovereenkomst van 22 januari 2019 betreffende de eindejaarspremie voor het omkaderingspersoneel in de Sociale Werkplaatsen, in uitvoering van het Vlaams intersectoraal akkoord voor de social profitsector van 8 juni 2018

HOOFDSTUK 1 — TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers en de werknemers van de sociale werkplaatsen, die ressorteren onder het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven (327.01).

Onder “werknemers” wordt verstaan: het mannelijk en vrouwelijk personeel, met uitzondering van doelgroepwerknemers zoals bepaald in het decreet op de sociale werkplaatsen van 14 juli 1998, in artikel 5 8 1 en in het decreet betreffende maatwerk bij collectieve inschakeling van 7 juni 2013, in artikel 3, 2°,

Artikel 2 Deze collectieve arbeidsovereenkomst wordt afgesloten in uitvoering van het Vlaams Intersectoraal Akkoord voor de social profitsector d.d. 8 juni 2018.

HOOFDSTUK 2 - SAMENSTELLING - HOOGTE EN BEREKENINGSWIJZE VAN DE EINDEJAARSPREMIE

Artikel 3 Het bedrag van de eindejaarspremie bedraagt een volledig maandloon. Het referentie bruto maandloon is het maandloon van de maand juni.

Artikel 4 Aan de werknemer wordt een eindejaarstoelage uitbetaald overeenkomstig de effectieve en/of gelijkgestelde bezoldigde prestaties in de referteperiode van 1 december van het voorafgaand jaar tot en met 30 november van het betrokken kalenderjaar, in die betekenis dat een volledige referteperiode overeenkomt met een volledige eindejaarstoelage.

Bij een onvolledige referteperiode of een deeltijdse tewerkstelling staat de eindejaarstoelage in verhouding tot de referteperiode van een voltijdse werknemer, volgens de verhouding: aantal uren effectieve en/of gelijkgestelde bezoldigde prestaties gedeeld door het maximaal aantal bezoldigde uren van een voltijdse werknemer in de referteperiode. |

Worden gelijkgesteld aan effectieve prestaties: -__uren gewaarborgd loon; -__ uren tijdelijke werkloosheid.

Artikel 5 Lokale bestaande systemen van eindejaarspremie in gelijk welke vorm blijven bewaard en worden gecumuleerd met de eindejaarspremie zoals in vorige artikelen berekend, waarbij de totale bruto eindejaarspremie wordt begrensd op het referentie bruto maandloon zoals beschreven en berekend in art. 3 en 4. Via de geëigende overlegorganen op ondernemingsniveau is er een meldingsplicht over de besteding van de middelen die vrijkomen boven de 100%.

Pagina 1 van 2

HOOFDSTUK 3 — BETALINGSMODALITEIT

Artikel 6 De eindejaarstoelage is betaalbaar in de maand december van het jaar waarvoor ze wordt

toegekend of bij uitdiensttreding.

HOOFDSTUK 4 — AFWIJKINGEN

Artikel 7 Werkgevers en werknemers die op ondernemingsniveau wensen af te wijken van artikel 5 mogen afwijken na voorlegging van een ondernemings-collectieve arbeidsovereenkomst ter kennisgeving aan het Paritair Subcomité van de Vlaamse sector van de beschutte werkplaatsen, de sociale werkplaatsen en de maatwerkbedrijven Afwijkingen gaan pas in na bewijs van neerlegging tot registratie van de ondernemings-collectieve arbeidsovereenkomst.

HOOFDSTUK 5 — SLOTBEPALINGEN

Artikel 8 Deze collectieve arbeidsovereenkomst vervangt de collectieve arbeidsovereenkomst 8 mei 2012 betreffende de toekenning van een eindejaarspremie voor omkaderingspersoneel in de sociale werkplaatsen, registratienummer 111218/CO/327.01, heeft uitwerking vanaf 1 januari 2020 en is gesloten voor onbepaalde tijd.

Zij kan worden opgezegd door elk van de partijen, mits een opzeggingstermijn van zes maanden, gericht bij een ter post aangetekend schrijven aan de voorzitter van het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.

Pagina 2 van 2
