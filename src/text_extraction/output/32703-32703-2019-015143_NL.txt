PARITAIR SUBCOMITE VOOR DE BESCHUTTE WERKPLAATSEN VAN HET WAALSE GEWEST EN VAN DE DUITSTALIGE GEMEENSCHAP (PSC 327.03)

Collectieve arbeidsovereenkomst van 28 november 2019 betreffende de verhoging van het bedrag van de vakbondspremie bepaald door de Collectieve arbeidsovereenkomst van 19 april 2007 betreffende de vakbondspremie in de beschutte werkplaatsen (nr. 84295)

Gelet op het Tripartiete kaderakkoord voor de Waalse privé non-profitsector 2018-2020 van 2 mei 2019 en meer bepaald voor het PSC 327.03 betreffende de toekenning van een voordeel aan de werknemers; voordeel bepaald door de sociale partners, door deze collectieve arbeidsovereenkomst, in de vorm van een verhoging van het bedrag van de vakbondspremie.

HOOFDSTUK 1: Toepassingsgebied Artikel 1 Deze collectieve arbeidsovereenkomst is uitsluitend van toepassing op de werkgevers en op de werknemers van de beschutte werkplaatsen (BW) gesubsidieerd door het Waalse Gewest, en die ressorteren onder het PSC 327.03, met uitzondering van de beschutte werkplaatsen gevestigd in de Duitstalige Gemeenschap.

Onder werknemers wordt verstaan: het mannelijk en vrouwelijk werklieden- en bediendenpersoneel.

Hoofdstuk 2: Verhoging van het bedrag van de vakbondspremie.

Artikel 2 In aanvulling op de Collectieve arbeidsovereenkomst van 19 april 2007 betreffende de vakbondspremie in de beschutte werkplaatsen (nr. 84295/CO/327.03, geregistreerd op 14 augustus 2007, BS 9 april 2008), wordt, met ingang van 1 januari 2019, volgens de bepalingen van de drieledige raamovereenkomst voor de Waalse privé non-profitsector 2018-2020 van 2 mei 2019, het bedrag van de vakbondspremie verhoogd met 32 € per werknemer.

Vanaf 2019 bedraagt de vakbondspremie in totaal dus 110 € per werknemer (een bedrag van 78 £ bepaald door de Collectieve arbeidsovereenkomst van 19 april 2007 equivalent aan dat toegekend aan de werknemers in overheidsdienst werd toegekend in 2007 en van 32 € bepaald door deze collectieve arbeidsovereenkomst).

Artikel 3 Deze aanvullende premie van 32€ wordt toegekend volgens dezelfde modaliteiten als die waarin voorzien is door de Collectieve arbeidsovereenkomst van 19 april 2007.

Hoofdstuk 3: Slotbepalingen Artikel 4 Deze collectieve arbeidsovereenkomst gaat in op iste januari 2019 en is gesloten voor een onbepaalde duur. Ze kan door elke ondertekenende partij worden opgezegd met een opzeggingstermijn van 6 maanden die met een ter post aangetekend schrijven wordt gericht tot de Voorzitter van het Paritair Subcomité voor de beschutte werkplaatsen van het Waalse Gewest en van de Duitstalige

Gemeenschap.
