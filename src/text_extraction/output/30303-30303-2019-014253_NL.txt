Neerlegging-Dépôt: 07/11/2019 Regist.-Enregistr.: 25/11/2019 N°: 155545/C0/303.03

Paritair subcomité voor de exploitatie van bioscoopzalen

COLLECTIEVE ARBEIDSOVEREENKOMST VAN 22 OKTOBER 2019 BETREFFENDE DE NACHTARBEID

Hoofdstuk I : Toepassingsgebied

Art. 1 - Deze collectieve arbeidsovereenkomst is van toepassing op de werkgevers en de werknemers die ressorteren onder het Paritair Subcomité voor de exploitatie van bioscoopzalen, in arbeidsregelingen met prestaties tussen 22 en 6 uur.

Onder “werknemer” verstaat men het mannelijk en vrouwelijk werklieden- en bediendepersoneel.

Art. 2 — Deze collectieve arbeidsovereenkomst wordt gesloten in uitvoering van artikel 36, punt 2 van de arbeidswet van 16 maart 19/71, zoals gewijzigd door hoofdstuk IT van de wet van 17 februari 1997 betreffende de nachtarbeid (Belgisch Staatsblad van 8 april 1997).

Hoofdstuk II : Nachtarbeid

Art. 3 - 8 1. Een financiële vergoeding wordt gewaarborgd bovenop het uurloon aan de werknemers die in een in artikel 1 van deze overeenkomst genoemde arbeidsregeling zijn tewerkgesteld.

De ingevolge 8 1 van deze bepaling gewaarborgde financiële uurvergoeding wordt slechts toegekend voor de dagen waarop de werknemer de in artikel 1 van deze collectieve arbeidsovereenkomst genoemde werkzaamheden verricht.

8 2. Voor de prestaties tussen 22 en 23 uur bedraagt de vergoeding 0,59 euro per uur sinds 1 oktober 2019.

8 3, Voor de prestaties tussen 23 en 6 uur, wordt de vergoeding vastgesteld op 2,6972 euro op 1 oktober 2019.

8 4 Deze vergoedingen zijn gekoppeld aan het indexcijfer der  consumptieprijzen, maandelijks vastgesteld door de Federale Openbare Dienst Economie, KMO, Middenstand en Energie en bekendgemaakt in het Belgisch Staatsblad; zij varieert overeenkomstig de bepalingen die van toepassing zijn voor de lonen en wedden van het Paritair subcomité voor de exploitatie van bioscoopzalen.

Art. 4 - 8 1. Boven de in artikel 3 bedoelde financiële vergoedingen wordt een toeslag van 20 pct. op het uurloon gewaarborgd aan de werknemers die prestaties verrichten na 2 u 30.

Ze is dan verschuldigd voor de uren die reeds vanaf 22 uur worden verricht. Deze vergoeding bedraagt 25% vanaf het negende event per jaar per site.

8 2. De ingevolge 8 1 van deze bepaling gewaarborgde toeslag wordt slechts toegekend voor de dagen waarop de werknemer de in deze zelfde paragraaf gedefinieerde werkzaamheden verricht.

8 3. Voor de in artikel 1 bedoelde werkgevers wordt de mogelijkheid de in artikel 1 bedoelde werknemers na 2u30 te werk te stellen, beperkt tot acht nachtevenementen per kalenderjaar. Met nachtevenementen wordt bedoeld: de nacht van het voor het publiek toegankelijke evenement, desgevallend en voor zover nodig voorafgegaan door één nacht van voorbereidingswerken.

Mits toestemming van de syndicale delegatie kan het aantal nachtevenementen verhoogd worden tot maximum 12 per jaar. In ondernemingen zonder syndicale delegatie kan het aantal evenementen verhoogd worden tot maximum 12 mits toestemming van een syndicale vrijgestelde van een werknemersorganisatie die vertegenwoordigd is in het Paritair Subcomité voor de exploitatie van bioscoopzalen.

8 4. De in artikel 1 bedoelde werkgevers zullen de voorzitter van het Paritair Subcomité voor de exploitatie van bioscoopzalen op de hoogte brengen van het nachtevenement minstens 14 kalenderdagen vóór het evenement.

8 5. De in artikel 4, 8 1 bedoelde werknemers zullen de prestatie na 2 u 30 verrichten op vrijwillige basis.

Hoofdstuk III : Slotbepalingen

Art. 5 - Deze collectieve arbeidsovereenkomst vervangt de collectieve arbeidsovereenkomst van 16 oktober 201% gesloten in het Paritair Subcomité voor de exploitatie van bioscoopzalen, betreffende nachtarbeid (geregistreerd met nummer 143013).

Art. 6 - Deze collectieve arbeidsovereenkomst treedt in werking op 1 oktober 2019. Zij is gesloten voor een onbepaalde duur.

Zij kan op verzoek van de meest gerede ondertekenende partij worden herzien of opgezegd met een opzeggingstermijn van drie maanden. Deze opzegging moet per aangetekende brief worden gericht aan de voorzitter van het Paritair Subcomité voor de exploitatie van bioscoopzalen en aan de ondertekenende partijen.
