Paritair comité voor de Franstalige en Duitstalige welzijns- en gezondheidssector Collectieve arbeidsovereenkomst van 13 november 2020

Bedrag en inningswijze van de bijdrage voor de opleidings- en tewerkstellingsinitiatieven ten gunste van de risicogroepen

HOOFDSTUK I. - Toepassingsgebied

Artikel 1, Deze collectieve arbeidsovereenkomst is van toepassing op de werkgevers en op de werknemers

van de instellingen en diensten die op regelmatige basis de opvang van kinderen onder 12 jaar organiseren, zoals de kinderkribben, de peutertuinen, de gemeentelijke kinderopvanghuizen, de “maisons d'enfants”, de “haltes-garderies" — kortstondige noodopvang en flexibele opvang - , de buitenschoolse kinderopvangcentra, de erkende diensten voor onthaalhouders, de diensten voor kinderopvangsters onder overeenkomst en de thuisopvang van zieke kinderen, die ressorteren onder het paritair comité voor de Franstalige en Duitstalige welzijn- en gezondheidssector.

Onder "werknemers", wordt verstaan : het vrouwelijk en mannelijk werklieden- en bediendepersoneel.

Art. 2 Deze collectieve arbeidsovereenkomst wordt gesloten met toepassing:

- van artikel 7$1 van de collectieve arbeidsovereenkomst van 27 november 2007 betreffende de oprichting van een fonds voor bestaanszekerheid, genaamd “Fonds social pour le secteur des milieux d'accueil d'enfants" en de vaststelling van de statuten ervan;

- van afdeling | — Inspanningen ten voordele van personen die tot de risicogroepen behoren (artikelen 188 tot 191) - van hoofdstuk VIIL- Inspanningen ten voordele van personen die behoren tot risicogroepen en plan inzake de actieve begeleiding en opvolging van werklozen van de wet van 27 december 2006 houdende diverse bepalingen (Belgisch Staatsblad van 28 december 2006 - 3de editie)

HOOFDSTUK II, — Bepalingen

Art.3. De in artikel 1 bedoelde werkgevers verbinden zich ertoe om maatregelen te nemen ter bevordering van de tewerkstelling en de vorming van personen die behoren tot de risicogroepen of op wie een begeleidingsplan van toepassing is.

Behoren tot de risicogroepen, de personen vermeld in de artikelen 3 en 4 van de collectieve arbeidsovereenkomst van 19 september 2013, gesloten in het paritair comité voor de Franstalige en Duitstalige welzijns- en de gezondheidssector, betreffende de definitie van de risicogroepen bedoeld in de sector van de gezondheidszorg.

Art. 4. Voor de jaren 2021 en 2022 stemmen de kosten van deze initiatieven overeen met de opbrengst van een bijdrage van 0,10 pct. voor elk van de trimesters. Dit percentage wordt berekend op basis van het globaal loon van de werknemers, zoals bepaald door artikel 23 van de wet van 29 juni 1981 houdende de algemene beginselen van de sociale zekerheid voor werknemers (Belgisch Staatsblad van 2 juli 1981) en de uitvoeringsbesluiten van deze wet, tewerkgesteld door de werkgevers bedoeld ín artikel 1.

HOOFDSTUK TITI - Toepassingsmodaliteiten

Art. 5 De partijen komen overeen om de inning van de bijdrage bepaald in artikel 3, toe te vertrouwen aan de Rijksdienst voor Sociale Zekerheid en dit voor de rekening van het " Fonds social pour le secteur des milieux d'accueil d'enfants » opgericht door de collectieve arbeidsovereenkomst van 27 november 2007, gesloten in het paritair comité voor de Franstalige en Duitstalige welzijns- en de

gezondheidssector tot oprichting van een fonds voor bestaanszekerheid, genaamd " Fonds social pour le secteur des milieux d'accueil d'enfants " en tot vaststelling van de statuten ervan.

Art.6. De opbrengst van deze bijdrage wordt besteed aan de bevordering van de tewerkstelling, aan de aanwerving van personeel en aan opleidingsinitiatieven voor risicogroepen die zouden kunnen worden in dienst genomen in de sector of die reeds zijn in dienst genomen.

Art. 7 Deze collectieve arbeidsovereenkomst heeft uitwerking met ingang van | januari 2021 en houdt op van kracht te zijn op 31 december 2022.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
