Paritair Comité 222 Bedienden van de papier- en kartonbewerking

MAATREGELEN TOT BEVORDERING VAN DE WERKGELEGENHEID EN DE VORMING

Collectieve arbeidsovereenkomst van 5 september 2019

Neerlegging-Dépôt: 12/09/2019 HOOFDSTUK 1 Regist.-Enregistr.: 15/10/2019

N°: 154432/CO/222 |

Toepassingsgebied

Artikel 1 - Deze collectieve arbeidsovereenkomst is van toepassing op de werkgevers en op de bedienden tewerkgesteld in de ondernemingen welke onder de bevoegdheid van het paritair comité voor de bedienden van de papier- en kartonbewerking ressorteren.

Zij is afgesloten in toepassing van:

- de wet van 27 december 2006 (Titel XII, Hoofdstuk VII, Afdeling 1) en houdende diverse bepalingen (Art.190, 82, Alinea 2, voormelde wet);

- Het Koninklijk Besluit van 19 februari 2013 tot uitvoering van artikel 189, vierde lid, van de wet van 27 december 2006 houdende diverse bepalingen (Belgisch Staatsblad van 8 april 2013);

-__Het Koninklijk Besluit van 5 december 2017 houdende uitvoering van afdeling 1 van hoofdstuk 2 van de wet van 5 maart 2017 betreffende werkbaar en wendbaar werk (Belgisch Staatsblad van 18 december 2017):

- Wet tot uitvoering van het ontwerp van interprofessioneel akkoord 20192020 van 26 juni 2019 (Belgische staatsblad van 17 juni 2019).

HOOFDSTUK 2 Risicogroepen

Artikel 2 — Dit hoofdstuk is afgesloten in toepassing van de wet van 27 december 2006 Titel XII, Hoofdstuk VIll, Afdeling 1) waarvan sprake in vorig artikel.

Overeenkomstig artikel 190 van deze wet, wordt de inspanning van 0,10 % bedoeld in artikel 189 van dezelfde wet gebruikt in 2019 en 2020, langs het Sociaal Fonds, om de vormings- en omscholingsmogelijkheden van de bedienden te stimuleren.

De bij het Sociaal Fonds voor de bedienden uit de papier- en kartonbewerking ingediende vormingsdossiers zullen medeondertekend worden door een lid van de ondernemingsraad of bij gebreke daaraan door een lid van de syndicale delegatie. De concretisering van deze beslissing zal verder worden uitgewerkt door het Beheerscomité van het Sociaal Fonds.

Artikel 3 — Volgende personen behoren tot de risicogroepen:

1)

2)

3)

4)

de langdurige werkloze :

de werkzoekende die gedurende de zes maanden die aan zijn indienstneming voorafgaan, zonder onderbreking werkloosheids- of wachtuitkeringen heeft genoten voor alle dagen van de week;

de werkzoekende die, gedurende de zes maanden die aan zijn indienstneming voorafgaan, uitsluitend deeltijds heeft gewerkt om aan de werkloosheid te ontkomen en/of als interimair;

de laaggeschoolde werkloze :

de werkzoekende van meer dan 18 jaar die geen houder is van:

ofwel een universitair diploma;

ofwel een diploma of een getuigschrift van het hoger technisch onderwijs van het lange of het korte type;

ofwel een getuigschrift van het hoger secundair technisch onderwijs;

de gehandicapte werkloze :

de werkzoekende die, op het ogenblik van zijn indienstneming, ingeschreven is bij één der Fondsen voor sociale integratie van de mindervalide personen;

de deeltijds leerplichtige :

de werkzoekende van minder dan 18 jaar die nog onder de leerplicht valt en die het secundair onderwijs met volledig leerplan niet meer volgt;

de herintreder :

de werkzoekende die tegelijk aan de volgende voorwaarden voldoet:

geen werkloosheidsuitkeringen of loopbaanonderbrekingsuitkering heeft genoten gedurende de periode van drie jaar die zijn indienstneming voorafgaat;

geen beroepsactiviteit heeft uitgeoefend gedurende de periode van drie jaar die zijn indienstneming voorafgaat;

voor de periode van drie jaar, bedoeld in de twee vorige punten, zijn beroepsactiviteit heeft onderbroken, ofwel nooit een dergelijke activiteit begonnen is ;

6) de bestaansminimumtrekker :

de werkzoekende die op het ogenblik van zijn indienstneming het bestaansminimum ontvangt; 7) de oudere werkloze :

de werkzoekende van 50 jaar en ouder;

8) de werkloze uit een begeleidingsplan:

de werkzoekende die een begeleidingsplan heeft gevolgd;

9) de laaggeschoolde werknemer :

de werknemer of werkneemster die geen houder is van:

-_ ofwel een universitair diploma; -_ ofwel een diploma of getuigschrift van het hoger technisch onderwijs van

het lange of het korte type; -_ ofwel een getuigschrift van het hoger secundair technisch onderwijs;

10) de werknemer of werkneemster met een onaangepaste of een ontoereikende beroepsbekwaamheid :

- de werknemer of werkneemster die naar een andere functie moet worden geheroriënteerd;

- de werknemer of werkneemster waarvan de beroepsbekwaamheid onaangepast of ontoereikend is geworden tengevolge van de technische evolutie.

Artikel 4 - Het beheerscomité van het sociaal Fonds is belast met het opstellen van het reglement voor de praktische toepassing van deze maatregelen.

Artikel 5 - Tenminste 0,05% van de 0,10%-bijdrage zal worden voorbehouden voor een of meerdere van de volgende risicogroepen:

1) Werknemers van minstens 50 jaar oud die in de sector werken;

2) Werknemers van minstens 40 jaar oud die in de sector werken en bedreigd zijn met ontslag

a. hetzij doordat hun arbeidsovereenkomst werd opgezegd en de opzeggingstermijn loopt,

b. hetzij doordat zij tewerkgesteld zijn in een onderneming die erkend is als onderneming in moeilijkheden of herstructurering,

c. hetzij doordat zij tewerkgesteld zijn in een onderneming waar een collectief ontslag is aangekondigd;

5)

Niet-werkenden en personen die sinds minder dan een jaar werken en nietwerkend waren op het ogenblik van hun indiensttreding. Onder nietwerkenden wordt verstaan:

a. langdurig werkzoekenden, dit zijn personen die in het bezit zijn van een

werkkaart (artikel 13 van het KB van 19 december 2001), . _Uitkeringsgerechtigde werklozen,

c. werkzoekenden die laaggeschoold zijn, dit zijn de jongeren die geen getuigschrift of diploma van het hoger secundair onderwijs bezitten, of werkzoekenden die erg laaggeschoold zijn, dit zijn de jongeren die geen getuigschrift van de tweede graad van het secundair onderwijs bezitten of van het lager secundair onderwijs bezitten (cfr. definities uit artikel 24 van de wet van 24 december 1999),

d. herintreders, zijnde de personen die zich na een onderbreking van minstens 1 jaar terug op arbeidsmarkt begeven,

e. personen die gerechtigd zijn op maatschappelijke integratie in toepassing van de wet van 26 mei 2002, personen die gerechtigd zijn op maatschappelijke hulp in toepassing van de organieke wet van 8 juli 1976 betreffende de OCM Ws,

f. werknemers die in het bezit zijn van een verminderingskaart herstructureringen (cfr. KB 9 maart 2006),

g. werkzoekenden die niet de nationaliteit van een lidstaat van de Europese Unie bezitten of van wie minstens één van de ouders deze nationaliteit niet bezit of niet bezat bij overlijden, of van wie minstens twee van de grootouders deze nationaliteit niet bezitten of bezaten bij overlijden;

De personen met een verminderde arbeidsgeschiktheid, namelijk:

a. de personen die voldoen aan de voorwaarden om ingeschreven te worden in een regionaal agentschap voor personen met een handicap, de personen met een definitieve arbeidsongeschiktheid van minstens 33%,

c. de personen die voldoen aan de medische voorwaarden om recht te hebben op een inkomensvervangende of een integratie-tegemoetkoming (cfr. wet van 27 februari 1987 op de tegemoetkomingen aan personen met een handicap),

d. de personen die als doelgroepwerknemer tewerkgesteld zijn of waren bij een werkgever die valt onder het toepassingsgebied van het Paritair Comité voor de beschutte en sociale werkplaatsen,

e. de gehandicapte die het recht op verhoogde kinderbijslag opent op basis van een lichamelijke of geestelijke ongeschiktheid van minstens 66%,

f, de personen die in het bezit zijn van een attest afgeleverd door de Algemene Directie Personen met een Handicap van de FOD Sociale Zekerheid voor het verstrekken van sociale en fiscale voordelen,

g. de persoon met een invaliditeitsuitkering of een uitkering voor arbeidsongevallen of beroepsziekten in het kader van programma’s tot werkhervatting;

De jongeren die nog geen 26 jaar oud zijn en opgeleid worden hetzij in een stelsel van alternerend leren, hetzij in het kader van een individuele beroepsopleiding in een onderneming (cfr. artikel 27, 6° KB 25 november 1991), hetzij in het kader van een instapstage (artikel 36quater KB 25 november 1991).

Artikel 6 — Van de in artikel 5 bedoelde inspanning van 0,05 pct. moet minstens de helft besteed worden aan initiatieven ten voordele van één of meerdere van de volgende groepen:

a. De in artikel 5, 5) bedoelde jongeren

b. De in artikel 5, 3) en 4), bedoelde personen die nog geen 26 jaar zijn

Artikel 7 - Dit betekent concreet dat ingevolge artikel zes, 0,025 pct wordt besteed aan initiatieven ten voordele van jongeren die nog geen 26 jaar zijn en die tot de risicogroepen behoren.

HOOFDSTUK 3 Vorming

Artikel 8 - Voor de periode 2019 en 2020 heeft elke onderneming een collectieve vormingsplicht van 5 kalenderdagen per FTE (gemiddeld) per 2 jaar.

Voor de periode 2021 en 2022 heeft elke onderneming een collectieve vormingsplicht van 6 kalenderdagen per FTE (gemiddeld) per 2 jaar.

Ondernemingen met minder dan tien werknemers zijn uitgesloten van de verplichting tot collectieve vorming en ondernemingen met ten minste tien en minder dan twintig werknemers, uitgedrukt in voltijdsequivalenten, genieten van een afwijkende regeling, overeenkomstig artikel 10 van de wet van 5 maart 2017 betreffende het werkbaar en wendbaar werk en artikel 4 van het koninklijk besluit van 5 december 2017 tot uitvoering van afdeling 1 van hoofdstuk 2 van de wet van 5 maart 2017 betreffende het werkbaar en wendbaar werk.

Er wordt daarbij aanbevolen naar een goede spreiding over de verschillende niveaus/klassen te streven.

Een jaarlijkse mededeling over de doelstellingen op het gebied van vormingen zal worden gedaan binnen de ondernemingsraad of, bij ontstentenis daarvan, aan de vakbondsdelegatie.

A van deze vormingstijd kan gebeuren buiten de normale arbeidstijd en zal vergoed worden (zonder overurentoeslag) indien de organisatie van de vorming binnen de arbeidstijd niet mogelijk is omwille van het tijdstip van de vorming of om arbeidsorganisatorische redenen.

De onderneming zal een vormingsplan uitwerken en zal de bedienden dienaangaande informeren.

De evaluatie van de realisatie van dit objectief zal gebeuren door de ondernemingsraad of bij ontstentenis door de syndicale afvaardiging.

Als geen van deze organen binnen de onderneming bestaat, zal de evaluatie gebeuren op basis van de gegevens die opgenomen zijn in de sociale balans.

Artikel 9 - Teneinde de groei naar meer vorming en opleidingstijd te stimuleren, conform de Wet Werkbaar en Wendbaar werk, wordt verwezen naar de mogelijkheid gebruik te maken van het opleidingsaanbod van Cevora.

Daarnaast zal, met hetzelfde doel, een samenwerkingsovereenkomst worden gesloten met CEFOVERRE, dat door de sector zal worden erkend als erkende opleidingsinstelling voor de sector.

HOOFDSTUK 4 Diversen

Artikel 10 - Ondertekenende partijen komen overeen de deeltijdse arbeid op vrijwillige basis aan te moedigen wanneer de arbeidsorganisatie zulks toelaat.

Artikel 11 - De tewerkstelling van bedienden in het kader van de activering van de werkloosheidsuitkeringen is enkel mogelijk na raadpleging van de vakbondsafvaardiging en voorlegging van het voorstel aan de voorzitter van het paritair comité die het zal overmaken aan de organisaties vertegenwoordigd in het paritair comité.

Indien er binnen de 10 dagen na verzending geen negatieve reactie komt, is het voorstel aanvaard.

Artikel 12 - Het wordt door de ondertekenende partijen aan de bedrijven aanbevolen overuren zoveel mogelijk door bijkomende tewerkstelling te vervangen.

HOOFDSTUK 5 Werkbaar werk

Artikel 13 - Het begeleidingscomité ‘proefwerven’ opgericht bij sectorakkoord 20172018 zal in de komende maanden een evaluatie maken van de uitgevoerde dossiers met het oog op het uitwerken van een permanent aanbod van maatregelen voor werkbaar werk.

Daarnaast zal de sector een ESF-dossier indienen met het oog op het bekomen van een budget om te werken rond nieuwe — werkbare - arbeidsorganisatievormen.

HOOFDSTUK 6 Slotbepalingen

Artikel 14 - Deze collectieve arbeidsovereenkomst wordt gesloten voor een periode van twee jaar en treedt in werking op 1 januari 2019 en houdt op van kracht te zijn op 31 december 2020. Artikels 1 en 8 81, lid 2 treden in werking op 1 januari 2019 en lopen tot 31 december 2022.
