Neerlegging-Dépôt: 26/10/2020 Regist.-Enregistr.: 10/12/2020 N°: 162316/C0/214

PARITAIR COMITÉ VOOR DE BEDIENDEN VAN DE TEXTIELNIJVERHEID

COLLECTIEVE ARBEIDSOVEREENKOMST VAN 21 OKTOBER 2020 TOT VERVANGING VAN DE COLLECTIEVE ARBEIDSOVEREENKOMST VAN 13 MEI 2020 BETREFFENDE DE VASTSTELLING VAN DE VOORWAARDEN VOOR DE

UITSLUITING UIT HET TOEPASSINGSGEBIED VAN HET SOCIAAL SECTORAAL AANVULLEND PENSIOENSTELSEL

| CAO van 13 mei 2020, datum registratie 9 juni 2020, registratienummer 158710/CO/214 |

Gelet op de wet van 28 april 2003 betreffende de aanvullende pensioenen en het belastingstelsel van die pensioenen en van sommige aanvullende voordelen inzake sociale zekerheid (hierna “de Wet Aanvullende Pensioenen” of WAP”);

Gelet op de wet van 5 mei 2014 tot wijziging van het rustpensioen en het overlevingspensioen en tot invoering van de overgangsuitkering in de pensioenregeling voor werknemers en houdende geleidelijke opheffing van de verschillen in behandeling die berusten op het onderscheid tussen werklieden en bedienden inzake aanvullende pensioenen, die de WAP heeft gewijzigd (hierna “de wet van 5 mei 2014”);

Gelet op het koninklijk besluit van 14 november 2003 tot uitvoering van de wet van 28 april 2003 betreffende de aanvullende pensioenen en het belastingstelsel van die pensioenen en van sommige aanvullende voordelen inzake sociale zekerheid (hierna “KB WAP”);

Gelet op de algemene nationale collectieve arbeidsovereenkomst van 2 juli 2019, met registratienummer 153635/CO/214, zoals gewijzigd door de collectieve arbeidsovereenkomst van 16 december 2019 betreffende de krachtlijnen omtrent de inrichting van een sociaal sectoraal aanvullend pensioenstelsel met ingang van 1 januari 2021, met registratienummer 156932/CO/214,

Gelet op de collectieve arbeidsovereenkomst van 16 december 2019 betreffende de krachtlijnen omtrent de inrichting van een sociaal sectoraal aanvullend pensioenstelsel met ingang van 1 januari 2021, met registratienummer 156932/C0/214;

Gelet op de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 12 februari 2020 tot oprichting van een Fonds voor BestaanszekerheidSectoraal Aanvullend Pensioen voor de Textielnijverheid (FBZ-SAP Textiel) dat optreedt als multisectorale inrichter van de sociale sectorale aanvullende pensioenstelsels voor de arbeiders en de bedienden uit de textielnijverheid en tot vaststelling van de statuten;

Gelet op de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 tot invoering van het sociaal sectoraal aanvullend pensioenstelsel;

Gelet op de collectieve arbeidsovereenkomst van 13 mei 2020 betreffende de vaststelling van de voorwaarden voor de uitsluiting uit het toepassingsgebied van het sociaal sectoraal aanvullend pensioenstelsel, met registratienummer 158710/C0/214;

Gelet op de beslissing van het Paritair Subcomité van de textielnijverheid uit het administratief arrondissement Verviers (PSC 120.01) tot het invoeren van een aanvullend pensioenstelsel dat identiek is aan hetgeen dat ingericht wordt voor het Paritair Comité voor de textielnijverheid (PC 120) en het Paritair Comité voor de bedienden van de textielnijverheid (PC 214), en om in dit verband gebruik te maken van dezelfde multi-sectorale inrichter: het Fonds voor Bestaanszekerheid-Sectoraal Aanvullend Pensioen voor de Textielnijverheid (FBZ-SAP Textiel);

WORDT TUSSEN

Algemeen Christelijk Vakverbond; Algemene Centrale ABVV;

Algemene Centrale der Liberale Vakbonden van België enerzijds, EN FEDUSTRIA, federatie van textiel- hout en meubelindustrie anderzijds,

HET VOLGENDE OVEREENGEKOMEN:

HOOFDSTUK |. TOEPASSINGSGEBIED Artikel 1 S1 Deze collectieve arbeidsovereenkomst is van toepassing op alle werkgevers die onder de bevoegdheid vallen van het Paritair Comité voor de bedienden van de textielnijverheid (PC 214) en op de bedienden die ze tewerkstellen, met uitzondering van de ondernemingen en de erin tewerkgestelde bedienden die, wat hun arbeiders betreft, onder de bevoegdheid vallen van het Paritair Subcomité voor het vervaardigen van en de handel in zakken in jute of in vervangingsmaterialen (PSC 120.03).

82 Met “bedienden” worden de mannelijke en vrouwelijke bedienden bedoeld.

83 Deze collectieve arbeidsovereenkomst vervangt de collectieve arbeidsovereenkomst van 13 mei 2020 betreffende de vaststelling van de voorwaarden voor de uitsluiting uit het toepassingsgebied van het sociaal sectoraal aanvullend pensioenstelsel.

HOOFDSTUK Il. VOORWERP Artikel 2 Deze collectieve arbeidsovereenkomst heeft als doel om, in uitvoering van artikel 9 van de collectieve arbeidsovereenkomst van 16 december 2019 betreffende de krachtlijnen omtrent de inrichting van een sociaal sectoraal aanvullend pensioenstelsel met ingang van 1 januari 2021 en de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 tot invoering van het sociaal sectoraal aanvullend pensioenstelsel, de voorwaarden en de modaliteiten te bepalen voor de uitsluiting uit het toepassingsgebied van het sociaal sectoraal aanvullend pensioenstelsel.

HOOFDSTUK III. VOORWAARDEN EN MODALITEITEN VOOR DE UITSLUITING VAN HET SOCIAAL SECTORAAL AANVULLEND PENSIOENSTELSEL

Artikel 3 Voorwaarden tot uitsluiting

81 De (vestigingseenheden van de) werkgevers die onder het toepassingsgebied vallen van deze collectieve arbeidsovereenkomst en die ten laatste op 31 januari 2021 aantonen dat zij voorzien in een of meerdere aanvullende pensioenstelsels op ondernemingsniveau die uiterlijk op 1 januari 2021:

— van toepassing is (zijn) op alle bedienden die zij tewerkstellen, met uitsluiting van studenten en leerlingen; en

— minstens gelijkwaardig is (zijn) aan het sociaal sectoraal aanvullend pensioenstelsel zoals hierna bepaald in artikel 4 van deze collectieve arbeidsovereenkomst;

worden uitgesloten uit het toepassingsgebied van deze cao en van het sociaal sectoraal aanvullend pensioenstelsel voor zolang zij verder voldoen aan de bovenvermelde voorwaarden.

S2 Daarnaast worden ook de (vestigingseenheden van de) werkgevers die op of na 1 januari 2021 (d.i. de datum van de invoering van het sociaal sectoraal aanvullend pensioenstelsel) voor het eerst onder de bevoegdheid vallen van het Paritair Comité voor de bedienden van de textielnijverheid (PC 214) naar aanleiding van hun oprichting of ten gevolge van een juridische wijziging zoals o.a. een fusie, een splitsing of een overname, uitgesloten uit het toepassingsgebied van de collectieve arbeidsovereenkomst tot invoering van het sociaal sectoraal aanvullend pensioenstelsel, op voorwaarde dat zij aantonen dat zij voorzien in een of meerdere aanvullend pensioenstelsels op ondernemingsniveau dat / die:

- van toepassing is / zijn op alle bedienden die zij tewerkstellen, met uitsluiting van studenten en leerlingen; en

- minstens gelijkwaardig is / zijn aan het sociaal sectoraal aanvullende pensioenstelsel zoals hierna bepaald in artikel 4 van deze collectieve arbeidsovereenkomst.

83 De (vestigingseenheden van de) werkgevers die wensen gebruik te maken van deze mogelijkheid tot uitsluiting uit het toepassingsgebied van het sociaal sectoraal aanvullend pensioenstelsel, dienen hiervoor de procedure te volgen zoals bepaald in artikel 6 van deze collectieve arbeidsovereenkomst.

Artikel 4 Gelijkwaardigheid van het aanvullend pensioenstelsel op ondernemingsniveau met het sociaal sectoraal aanvullend pensioenstelsel

81 Voor ondernemingspensioenstelsels die deels gefinancierd worden met persoonlijke bijdragen, wordt de gelijkwaardigheid uitsluitend gemeten op basis van: (il de werkgeversbijdragen in de ondernemingspensioenstelsels bedoeld in artikel 4 82 ; en (ii) het door de werkgeversbijdragen opgebouwde aanvullend pensioen in de ondernemingspensioenstelsels bedoeld in artikel 4 S3.

82 De gelijkwaardigheid aan het sociaal sectoraal aanvullend pensioenstelsel, wordt voor ondernemingspensioenstelsels van het type vaste bijdragen gemeten op basis van de laagste werkgeversbijdrage per werknemer zoals die in het pensioenreglement / de pensioenreglementen van de ondernemingspensioenstelsels is bepaald. Deze gelijkwaardigheidstoets dient te gebeuren op basis van de netto werkgeversbijdrage na aftrek van de beheerskosten en exclusief de bijzondere RSZbijdrage van 8,86%. Opdat de ondernemingspensioenstelsels als gelijkwaardig kunnen worden

beschouwd, moet de laagste netto werkgeversbijdrage per werknemer minstens gelijk zijn aan de pensioenbijdrage in het sociaal sectoraal aanvullend pensioenstelsel, zoals hierna bepaald. Voor deze gelijkwaardigheidstoets wordt deze netto werkgeversbijdrage berekend op de pensioengrondslag gebruikt in het sociaal sectoraal aanvullend pensioenstelsel, met name het brutoloon onderworpen aan de gewone RSZ-bijdragen (DmfA bezoldigingscode 1), verminderd met het enkel vakantiegeld. Voor de vermindering van het enkel vakantiegeld wordt het bedrag onder de DmfA bezoldigingscode 1 vermenigvuldigd met 0,92. Ter verduidelijking wordt hierbij vermeld dat de bedragen vermeld onder de DmfA bezoldigingscode 2 niet behoren tot de pensioengrondslag.

Voor de (vestigingseenheden van de) werkgevers die vallen onder artikel 3 81 van deze collectieve arbeidsovereenkomst en uiterlijk op 31 januari 2021 een beroep doen op de uitsluiting uit het sectoraal aanvullend pensioenstelsel, dient de hiervoor vermelde netto werkgeversbijdrage in het ondernemingspensioenstelsel (of de ondernemingspensioenstelsels indien het er meerdere zijn) minstens gelijk te zijn aan de pensioenbijdrage zoals vermeld in artikel 7 van de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 tot invoering van het sociaal sectoraal aanvullend pensioenstelsel, nl. 1% van het brutoloon onderworpen aan de gewone RSZ-bijdragen (DmfA bezoldigingscode 1) vermenigvuldigd met 0,92. Ter verduidelijking wordt vermeld dat de bedragen vermeld onder de DmfA bezoldigingscode 2 niet tot de pensioengrondslag behoren.

Voor de (vestigingseenheden van de) werkgevers die vallen onder artikel 3 82 van deze collectieve arbeidsovereenkomst en die na 1 januari 2021 een beroep doen op de uitsluiting uit het sectoraal aanvullend pensioenstelsel, dient de hiervoor vermelde netto werkgeversbijdrage in het ondernemingspensioenstelsel (of de ondernemingspensioenstelsels indien het er meerdere zijn) minstens gelijk te zijn aan de pensioenbijdrage zoals vermeld in artikel 7 van de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 tot invoering van het sociaal sectoraal aanvullend pensioenstelsel of in de collectieve arbeidsovereenkomst die deze heeft gewijzigd of vervangen, zoals van toepassing op het moment van de uitsluiting.

83 Voor ondernemingspensioenstelsels van het type vaste prestaties, gebeurt de gelijkwaardigheidstoets op basis van het aanvullend pensioenkapitaal dat op de leeftijd van 65 jaar wordt opgebouwd op basis van de werkgeversbijdrage.

Het hiervoor vermelde aanvullend pensioenkapitaal op de leeftijd van 65 jaar opgebouwd op basis van de werkgeversbijdrage in het (de) ondernemingspensioenstelsel(s), waarvoor beroep wordt gedaan op de uitsluiting uit het toepassingsgebied, moet worden berekend zonder toekomstige loonstijgingen (inclusief indexeringen) en op basis van de eventueel in het pensioenreglement voorziene plafonds en andere relevante parameters zoals van kracht op het moment dat een beroep wordt gedaan op de uitsluiting. Er wordt, voor de uitvoering van de gelijkwaardigheidstoets, gekozen voor die parameters die resulteren in het laagste pensioenkapitaal. In het bijzonder zal de laagste pensioengrondslag van de aan het ondernemingspensioenstelsel aangesloten populatie genomen worden. De gelijkwaardigheidstoets gebeurt op basis van het aanvullend pensioenkapitaal op de leeftijd van 65 jaar en hoeft dus niet op elk moment voorafgaand aan de leeftijd van 65 jaar te worden gerealiseerd.

Indien het aanvullend pensioen binnen het ondernemingspensioenstelsel wordt uitgedrukt in een rente, dient de omzetting van de rente naar een kapitaal te gebeuren conform de regels en de omzettingscoëfficiënt opgenomen in het ondernemingspensioenstelsel.

Het aanvullend pensioenkapitaal dat opgebouwd wordt in het (de) ondernemingspensioenstelsel(s) door de werkgeversbijdragen wordt berekend voor een werknemer die in dienst treedt op 25 jaar en moet minstens gelijk zijn aan 6,36 maal het maandloon. Indien het ondernemingspensioenstelsel uitgedrukt wordt als een forfaitair kapitaal, zonder enig verband met het maandloon, dan moet dit kapitaal minimaal gelijk zijn aan 15.900,00 EUR.

Het werkgeversgedeelte in de ondernemingspensioenstelsels van het type vaste prestaties die ook voorzien in werknemersbijdragen, wordt berekend door van het totale aanvullend pensioenkapitaal het kapitaal samengesteld door de werknemersbijdragen af te trekken. In dit geval wordt een rendement in aanmerking genomen dat gelijk is aan de intrestvoet gebruikt voor de berekening van de wettelijke minimumrendementsgarantie zoals bepaald in artikel 24 van de Wet Aanvullende Pensioenen.

84 In het kader van deze gelijkwaardigheidstoets worden ondernemingspensioenstelsels van het type cash balance, zijnde de pensioenstelsels in de zin van artikel 21 van de Wet Aanvullende Pensioenen, gelijkgesteld met ondernemingspensioenstelsels van het type vaste bijdragen en dienen de regels zoals vermeld in artikel 4 8 2 van deze collectieve arbeidsovereenkomst te worden gevolgd.

85 Voor cafetaria pensioenstelsels, zoals bedoeld in artikel 4-2 KB WAP, waarbij aan de aangeslotene de vrijheid wordt gegeven om het beschikbaar budget te verdelen over de financiering van verschillende prestaties, dient voor de gelijkwaardigheidstoets te worden uitgegaan van de standaardoptie voor een alleenstaande aangeslotene en van de standaard overlijdens- en/of invaliditeitsdekking.

86 In de gevallen waarin de gelijkwaardigheid niet kan worden vastgesteld op basis van de bepalingen hierboven, kan de gelijkwaardigheid op een alternatieve wijze worden aangetoond door de actuariële functie van de pensioeninstelling die dit attesteert. De betrokken actuariële functie hierbij houdt rekening met de (actuariële) berekeningsprincipes zoals hierboven bepaald. In dat geval zal de actuariële functie hier melding van maken op het actuarieel attest (volgens het als bijlage 2 bijgevoegde model) en als bijlage de gebruikte berekeningswijze toelichten.

S7 De betrokken werkgever zal op eenvoudig verzoek van de inrichter, FBZ-SAP Textiel, alle bijkomende gegevens overmaken die de inrichter toelaten de volledigheid en de juistheid van de geattesteerde gegevens te controleren.

Artikel 5 S1 De (vestigingseenheid van de) werkgever die op basis van artikel 4 en de procedure vermeld in artikel 6 buiten het toepassingsgebied valt van het sociaal sectoraal aanvullend pensioenstelsel, zal bij elke wijziging van de pensioenbijdrage zoals vermeld in artikel 7 van de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 tot invoering van het sociaal sectoraal aanvullend pensioenstelsel of in de collectieve arbeidsovereenkomst die deze heeft vervangen op dezelfde wijze een nieuwe verklaring en nieuw actuarieel attest moeten overmaken, binnen de bij collectieve arbeidsovereenkomst bepaalde termijn.

82 De (vestigingseenheid van de) werkgever die op basis van artikel 4 en de procedure vermeld in artikel 6 buiten het toepassingsgebied valt van het sociaal sectoraal aanvullend pensioenstelsel, zal evenwel onder het toepassingsgebied van het sociaal sectoraal aanvullend pensioenstelsel vallen vanaf het begin van het kwartaal tijdens hetwelk het ondernemingspensioenstelsel niet meer minstens gelijkwaardig is aan het sociaal sectoraal aanvullend pensioenstelsel zoals bepaald in artikel 4.

83 De (vestigingseenheden van de) werkgevers die op basis van artikel 4 en de procedure vermeld in artikel 6 buiten het toepassingsgebied vallen van het sociaal sectoraal aanvullend pensioenstelsel, kunnen nadien op eender welk moment beslissen om voor de toekomst toch deel te nemen aan het sociaal sectoraal stelsel. Zij dienen hiertoe hun wens tot deelname aan het sociaal sectoraal stelsel schriftelijk te melden aan het FBZ-SAP Textiel. Het FBZ-SAP Textiel zal deze aanvraag schriftelijk bevestigen aan de aanvragende (vestigingseenheid van de) werkgever. De deelname aan het sociaal sectoraal aanvullend pensioenstelsel zal ingaan vanaf het eerstvolgend kwartaal na de bevestiging van het FBZ-SAP Textiel aan de betrokken (vestigingseenheid van de) werkgever.

HOOFDSTUK IV. PROCEDURE Artikel 6 S1 Elke (vestigingseenheid van de) werkgever die overeenkomstig artikel 3 81 van deze collectieve arbeidsovereenkomst gebruik wil maken van de uitsluiting uit het toepassingsgebied van het sociaal sectoraal aanvullend pensioenstelsel, dient ten laatste op 31 januari 2021 per aangetekend schrijven de verklaring van de (vestigingseenheid van de) de werkgever en het actuarieel attest - volgens het als bijlage 1 en 2 bijgevoegde model - op te sturen naar de inrichter, FBZ-SAP Textiel (Poortakkerstraat 100, 9051 Gent (Sint-Denijs-Westrem)). De datum op de poststempel geldt als bewijs.

$2 De (vestigingseenheid van de) werkgever die overeenkomstig artikel 3 82 van deze collectieve arbeidsovereenkomst gebruik wil maken van de uitsluiting uit het toepassingsgebied van het sociaal sectoraal aanvullend pensioenstelsel, dient zo snel mogelijk na de oprichting of de juridische wijziging per aangetekend schrijven de verklaring van (vestigingseenheid van de) de werkgever en het actuarieel attest - volgens het als bijlage 1 en 2 bijgevoegde model - op te sturen naar de inrichter, FBZ-SAP Textiel (Poortakkerstraat 100, 9051 Gent (Sint-Denijs-Westrem)). Daarenboven dient de betrokken (vestigingseenheid van de) werkgever in dit aangetekend schrijven ook toe te lichten en aan te tonen dat zij aan de vermelde voorwaarden voldoet die zijn opgenomen in artikel 3 82 van deze collectieve arbeidsovereenkomst (nl. details omtrent de oprichting of de betrokken juridische wijziging). De (vestigingseenheid van de) werkgever dient in dit verband ook de nodige stavingstukken toe te voegen (zoals o.a. een kopie van de publicatie van de oprichting of de juridische wijziging in de bijlagen van het Belgisch Staatsblad). Teneinde onmiddellijk na de oprichting of de juridische wijziging uitgesloten te kunnen worden van het toepassingsgebied van het sociaal sectoraal aanvullend pensioenstelsel dient het FBZ-SAP Textiel de bovenvermelde documenten (aangetekend schrijven met de verklaring van de werkgever, het actuarieel attest en de stavingstukken) uiterlijk 6 maanden na de oprichting of de juridische wijziging te hebben ontvangen. De datum op de poststempel geldt als bewijs.

Indien het Fonds voor Bestaanszekerheid van de bedienden van de textielnijverheid, overeenkomstig artikel 7 82 van de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 tot invoering van het sociaal sectoraal aanvullend pensioenstelsel, in de tussentijd reeds de patronale bijdragen ter financiering van het sociaal sectoraal aanvullend pensioenstelsel zou geïnd hebben bij deze (vestigingseenheid van de) werkgever (die vervolgens op basis van dit artikel wordt uitgesloten uit het toepassingsgebied van het sociaal sectoraal aanvullend pensioenstelsel), dan zullen deze in het kwartaal volgend op het moment waarop een beroep wordt gedaan op de uitsluiting worden teruggestort door het Fonds voor Bestaanszekerheid van de bedienden van de textielnijverheid aan de betrokken (vestigingseenheid van de) werkgever.

83 De verklaring van de (vestigingseenheid van de) werkgever en het actuarieel attest zoals vermeld in artikel 6 81 en 82 van deze collectieve arbeidsovereenkomst zullen slechts geldig zijn indien deze zijn

6

opgesteld volgens de modellen, zoals opgenomen in bijlagen 1 en 2 van deze collectieve arbeidsovereenkomst. Tevens moeten de documenten correct en volledig ingevuld, gedateerd en ondertekend zijn door de (vestigingseenheid van de) werkgever respectievelijk de actuariële functie van de pensioeninstelling(en) die de ondernemingspensioenstelsels uitvoert/uitvoeren en tijdig worden ingediend.

84 De (vestigingseenheid van de) werkgever is verantwoordelijk voor de gevolgen die voortvloeien uit het doorgeven van onnauwkeurige, onvolledige, onjuiste of laattijdige gegevens aan het FBZ-SAP Textiel.

HOOFDSTUK V. DUUR VAN DE OVEREENKOMST Artikel 7 S1 Deze overeenkomst treedt in werking op 21 oktober 2020 en is van onbepaalde duur.

S2 Deze collectieve arbeidsovereenkomst kan opgezegd worden door elk van de ondertekenende partijen mits inachtneming van een opzeggingstermijn van twaalf maanden per aangetekend schrijven aan de voorzitter van het paritair comité en aan elk van de andere ondertekenende partijen.

83 Aangezien deze collectieve arbeidsovereenkomst verbonden is aan de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 tot invoering van het sociaal sectoraal aanvullend pensioenstelsel of de collectieve arbeidsovereenkomst die deze vervangt, dient ook de opzegging van deze collectieve arbeidsovereenkomst worden voorafgegaan door de beslissing van het Paritair Comité voor de bedienden van de textielnijverheid (PC 214) tot opheffing van het sociaal sectoraal aanvullend pensioenstelsel. Deze beslissing zal enkel geldig zijn wanneer zij 80% van de stemmen van de in het Paritair Comité voor de bedienden van de textielnijverheid (PC 214) benoemde, gewone of plaatsvervangende leden die de werkgevers vertegenwoordigen en 80% van de stemmen van de in het Paritair Comité voor de bedienden van de textielnijverheid (PC 214) benoemde, gewone of plaatsvervangende leden die de werknemers vertegenwoordigen heeft behaald.

HOOFDSTUK VI. ALGEMEEN VERBINDEND VERKLARING Artikel 8 De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit.

Gedaan te Gent op 21 oktober 2020

BIJLAGE 1 Aan de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 betreffende de vaststelling van de voorwaarden voor de uitsluiting uit het toepassingsgebied van het sociaal sectoraal aanvullend pensioenstelsel

Verklaring werkgever - buiten toepassingsgebied sociaal sectoraal aanvullend pensioenstelsel Paritair Comité voor de bedienden van de textielnijverheid (PC 214)

De (vestigingseenheid van de) werkgever, Naam: … … ….

Maatschappelijke zetel: … … … … … … ….

Ondernemingsnummer (KBO-nummer): … … …

Nummer vestigingseenheid (indien van toepassing) … … … … …

Vertegenwoordigd door, Naam: … …

Hoedanigheid: … … … … … … …

— Verklaart buiten het toepassingsgebied van de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 tot inrichting van het sociaal sectoraal aanvullend pensioenstelsel, alsook de eventuele latere collectieve arbeidsovereenkomsten tot wijziging hiervan, te willen vallen;

— Verklaart op eer dat op datum van …/…/.…… alle bedienden, met eventuele uitzondering van studenten en leerlingen, die vallen onder het Paritair Comité voor de bedienden van de textielnijverheid (PC 214) onderworpen zijn aan één of meerdere pensioentoezegging(en) overeenkomstig de vereisten zoals vermeld in artikel 4 van de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 betreffende de vaststelling van de voorwaarden voor de uitsluiting uit het toepassingsgebied van het sociaal sectoraal aanvullend pensioenstelsel;

— Gaat akkoord om op eenvoudig verzoek van de inrichter van het sociaal sectoraal aanvullend pensioenstelsel, het Fonds voor Bestaanszekerheid - Sectoraal Aanvullend Pensioen voor de Textielnijverheid, alle gegevens over te maken die deze nodig acht om de volledigheid en de juistheid van deze verklaring en van de geattesteerde gegevens te controleren;

— Verbindt er zich toe om elke wijziging aan het ondernemingstelsel (de ondernemingsstelsels) waardoor dit (deze) niet meer minstens gelijkwaardig is (zijn) aan het sociaal sectoraal aanvullend pensioenstelsel, overeenkomstig artikel 4 van de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 betreffende de vaststelling van de voorwaarden voor de uitsluiting uit het toepassingsgebied van het sociaal sectoraal aanvullend pensioenstelsel mee te delen aan het Fonds voor Bestaanszekerheid - Sectoraal Aanvullend Pensioen voor de Textielnijverheid.

Indien de (vestigingseenheid van de) werkgever meerdere pensioenplannen voorziet, dan volgt hierna een opsomming van alle pensioenplannen met vermelding van de categorie van bedienden die in elk van deze pensioenplannen zijn opgenomen:

Pensioenplan (naam pensioeninstelling + polisnummer ingeval de pensioeninstelling een Omschrijving categorie bedienden verzekeringsonderneming is)

Gedaan te 4 OP...

Handtekening: … … … … … …

Terug te sturen per aangetekend schrijven, samen met het actuarieel attest, aan het Fonds voor Bestaanszekerheid - Sectoraal Aanvullend Pensioen voor de Textielnijverheid

Poortakkerstraat 100, 9051 Gent (Sint-Denijs-Westrem)

De datum van de poststempel geldt als bewijs

10

BIJLAGE 2 Aan de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 betreffende de vaststelling van de voorwaarden voor de

uitsluiting uit het toepassingsgebied van het sociaal sectoraal aanvullend pensioenstelsel

Actuarieel attest - buiten toepassingsgebied - sociaal sectoraal aanvullend pensioenstelsel Paritair Comité voor de bedienden van de textielnijverheid (PC 214)

Ik, ondergetekende, Naam: … … … …. en zijnde de actuariële functie van de pensioeninstelling (in de zin van de wet van 13 maart 2016 op het statuut van en het toezicht op verzekerings- of herverzekeringsondernemingen of van de wet van 27 oktober 2006 betreffende het toezicht op de instellingen voor bedrijfspensioenvoorziening)

Naam pensioeninstelling … … … … … … ….

Maatschappelijke zetel:… … … …

FSMA nummer:.......................

Attesteer hierbij dat de hierna vermelde (vestigingseenheid van de) werkgever: Naam: … … ……

Maatschappelijke zetel: … … … … … …

Ondernemingsnummer (KBO-nummer): … … … …

Nummer vestigingseenheid (indien van toepassing): … … … ….

1. Het beheer en de uitvoering van één of meerdere aanvullende pensioenstelsels heeft

toevertrouwd aan de hierboven vermelde pensioeninstelling;

2. Dit (deze) aanvullend(e) pensioenstelsel(s) ingericht word(tj(en) voor de bedienden die ressorteren onder het Paritair Comité voor de bedienden van de textielnijverheid (PC 214), en

dewelke in het pensioenplan worden omschreven als:

(omschrijving van de categorie(&n) van bedienden)

3. Dit pensioenstelsel voldoet aan de voorwaarden van gelijkwaardigheid zoals bepaald in artikel 4 van de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 betreffende de vaststelling van de voorwaarden voor de uitsluiting uit het toepassingsgebied van het sociaal sectoraal aanvullend pensioenstelsel.

Opmerking: In geval de actuariële functie voor de gelijkwaardigheidstoets diende terug te vallen op artikel 4 86 van de collectieve arbeidsovereenkomst van 21 oktober 2020 tot vervanging van de collectieve arbeidsovereenkomst van 13 mei 2020 betreffende de vaststelling van de voorwaarden voor de uitsluiting uit het toepassingsgebied van het sociaal sectoraal aanvullend pensioenstelsel, dan maakt hij/zij hier in een bijlage bij dit attest melding van en licht hij/zij daarin de gebruikte berekeningswijze toe.

11

Gedaan te 2 Op... Handtekening: … … … ….

Terug te sturen per aangetekend schrijven, samen met de verklaring van de (vestigingseenheid van de) werkgever, aan het Fonds voor Bestaanszekerheid - Sectoraal Aanvullend Pensioen

voor de Textielnijverheid Poortakkerstraat 100, 9051 Gent (Sint-Denijs-Westrem)

De datum van de poststempel geldt als bewijs

12

Si (l'unité d'établissement de) l'employeur prévoit plusieurs plans de pension, énumérez ci-dessous tous les plans de pension en précisant la catégorie d'employés concernée par chacun de ces plans de pension :

Plan de pension (nom de organisme de pension + numéro de police si l'organisme de Description de la catégorie d'employés pension est une entreprise d'assurance)

Fait A … … 1e

Signature : …

À renvoyer par recommandé, avec l'attestation actuarielle, au Fonds de Sécurité d’Existence Pension Complémentaire Sectorielle pour l’Industrie textile

Poortakkerstraat 100, 9051 Gand (Sint-Denijs-Westrem)

La date figurant sur le cachet de la poste fait foi

10
