Neerlegging-Dépôt: 05/07/2019 Regist.-Enregistr.: 06/09/2019 N°: 153635/CO/214

PARITAIR COMITE VOOR DE BEDIENDEN VAN DE TEXTIELNIJVERHEID

ALGEMENE NATIONALE COLLECTIEVE

ARBEIDSOVEREENKOMST VAN 2 JULI 2019

Cao van 22 april 1983: datum registratie 16 mei 1983, registratienummer 9175/CO/214

Cao van 10 mei 2001: datum registratie 15 juni 2001, registratienummer 57507/CO/214

Cao van 24 april 2009: datum registratie 28 mei 2009, registratienummer 92203/CO/214

Cao van 19 april 2017: datum registratie 16 mei 2017, registratienummer 139280/CO/214

Cao van 27 juni 2017: datum registratie 18 september 2017, registratienummer 141294/CO/214

Cao van 13 november 2017: datum registratie 29 november 2017, registratienummer 143080/CO/214

Gelet op het Koninklijk besluit van 19 april 2019 tot uitvoering van artikel 7, 8 1, van de wet van 26 juli 1996 tot bevordering van de werkgelegenheid en tot preventieve vrijwaring van het concurrentievermogen;

Gelet op de collectieve arbeidsovereenkomsten van 23 april 2019, gesloten in de Nationale Arbeidsraad in uitvoering van de akkoorden van 1 april 2019 m.b.t. de stelsels werkloosheid met bedrijfstoeslag en de landingsbanen;

Gelet op de aanbeveling nr. 27 van 23 april 2019 aan de paritaire comités en aan de ondernemingen naar aanleiding van de akkoorden van 1 april 2019 gesloten in de Nationale Arbeidsraad;

Gelet op het ontwerpakkoord van 14 juni 2019,

WORDT TUSSEN

Algemeen Christelijk Vakverbond

Algemene Centrale ABVV

Algemene Centrale der Liberale Vakbonden van België enerzijds,

EN

FEDUSTRIA, de federatie van de textiel, hout en meubelindustrie anderzijds,

HET VOLGENDE OVEREENGEKOMEN:

HOOFDSTUK LI. TOEPASSINGSGEBIED Artikel 1 S1 Deze collectieve arbeidsovereenkomst is van toepassing op de ondernemingen die onder de bevoegdheid vallen van het paritair comité voor de bedienden van de textielnijverheid en op

de bedienden die zij tewerkstellen.

82 In afwijking op 81 zijn de artikelen 2 en 22 van onderhavige collectieve arbeidsovereenkomst enkel toepasselijk op de bedienden waarvan de functie beantwoordt aan de criteria van één van de zes categorieën waarvan sprake in de functieclassificatie voorzien in de collectieve arbeidsovereenkomst van 25 april 2003 betreffende de invoering van de herziene en geactualiseerde functieclassificatie en de eraan gekoppelde weddeschaal.

83 In afwijking op 81 zijn enkel de bepalingen van de artikelen 3 tot en met 21 van toepassing op Celanese Production Belgium BVBA en Celanese BVBA en op de er in tewerkgestelde bedienden.

84 Met “bedienden” worden de mannelijke en vrouwelijke bedienden bedoeld.

HOOFDSTUK IL. KOOPKRACHT Artikel 2 Met ingang van 1 september 2019 worden de baremieke lonen, bedoeld in artikel 2 van de collectieve arbeidsovereenkomst van 24 april 2009, en de effectieve lonen verhoogd met 26 euro per maand.

HOOFDSTUK Ii. SECTORAAL AANVULLEND PENSIOENPLAN

Artikel 3 Ondertekenende partijen komen overeen om met ingang van 1 januari 2021 een sectoraal aanvullend pensioenplan in te richten voor de bedienden van de textielsector. Studenten en leerlingen worden van het toepassingsgebied uitgesloten.

Artikel 4 Het sectoraal aanvullend pensioen bevat een solidariteitsluik dat overeenkomt met 4,4% van de stortingen voor de pensioentoezeggingen. Over de invulling van dit solidariteitsluik zal later beslist worden.

Artikel 5 De financiering van dit sectoraal aanvullend pensioen gebeurt via een patronale bijdrage van 1,20 procentpunt van de pensioneerbare bezoldiging te storten aan het Fonds voor Bestaanszekerheid van de bedienden, behalve voor de ondernemingen die gebruik maken van de instrumenten van buiten toepassingsgebied en opting-out.

Artikel 6 Als pensioneerbare bezoldiging geldt het loon onderworpen aan de gewone RSZ-bijdragen, verminderd met het enkel vakantiegeld en verminderd met de bedragen vermeld in de DmfA onder de bezoldigingscode 2.

Artikel 7 Deze 1,20 procentpunt patronale bijdrage wordt opgesplitst in 1 procentpunt als SAP-bijdrage en 0,20 procentpunt voor de kost van het beheer en de inrichting van het sectoraal aanvullend pensioenplan met inbegrip van de RSZ-bijdrage en het solidariteitsluik.

Artikel 8 Het design van dit sectoraal aanvullend pensioenplan zal op basis van een vaste bijdrage later uitgewerkt worden.

Artikel 9 Voor ondernemingen die reeds een aanvullend pensioen op ondernemingsvlak inrichten voor hun bedienden zal gebruik gemaakt worden van de techniek van “buiten toepassingsgebied”. Bovendien zal voor de werkgevers die voor hun bedienden een minstens gelijkwaardig aanvullend pensioen op ondernemingsvlak hebben ook voorzien worden in de mogelijkheid van “opting-out” naargelang de keuze van de onderneming zelf. De voorwaarden van “buiten toepassingsgebied” en “opting-out” zullen later uitgewerkt worden.

Artikel 10 Een nieuw op te richten Fonds voor Bestaanszekerheid (met werknaam “Fonds voor

Bestaanszekerheid — sectoraal aanvullend pensioen”) zal als gemeenschappelijke inrichter voor de arbeiders en de bedienden fungeren.

Artikel 11 Over de pensioeninstelling (verzekeraar of OFP) die zal instaan voor het beheer en de inrichting van het sectoraal aanvullend pensioen zal later beslist worden.

Artikel 12 Het beheer en de inrichting van het solidariteitsluik gebeurt door het Fonds voor Bestaanszekerheid voor de bedienden, tenzij partijen daarover later een andere beslissing nemen.

Artikel 13 Uitwerking en inrichting van het sectoraal aanvullend pensioenplan gebeuren overeenkomstig volgende timing:

> Tegen 31 december 2019: uitwerking van de overeengekomen krachtlijnen in een collectieve arbeidsovereenkomst m.b.t. de inrichting van een sectoraal aanvullend pensioenplan;

> Tegen 30 juni 2020: opmaken en uitvoeren van een stappenplan (communicatie werkgevers, marktbevraging, onderzoek samenwerking met andere sectoren, opzetten inrichter, beheersovereenkomsten, pensioenreglement, enz);

> Tegen 31 december 2020: sluiten van een collectieve arbeidsovereenkomst tot inrichting van het sectoraal aanvullend pensioenplan;

> Inwerkingtreding van het sectoraal aanvullend pensioenplan op 1 januari 2021.

Artikel 14 De SAP-bijdrage van 1 procentpunt, berekend op de pensioneerbare bezoldiging van 2020, zal in de loop van 2021 als startpremie op de individuele pensioenrekening gestort worden. De totale kost van deze startpremie zal ten laste genomen worden door de reserves van het Fonds voor Bestaanszekerheid voor de bedienden.

Artikel 15 Vanuit de reserves van het Fonds voor Bestaanszekerheid voor de bedienden zal jaarlijks een buffer aangelegd worden ten belope van het verschil tussen de bedragen op de individuele rekening bij de pensioeninstelling enerzijds en de bedragen aangevuld tot de WAP-garantie anderzijds.

HOOFDSTUK IV. TEWERKSTELLINGSVERBINTENISSEN Artikel 16 De bepalingen inzake tewerkstelling, voorzien in de collectieve arbeidsovereenkomst van 22 april 1983 en laatst verlengd door de algemene nationale collectieve arbeidsovereenkomst van 27 juni 2017, worden opnieuw verlengd voor de periode van 1 januari 2019 tot en met 31 december 2020.

HOOFDSTUK V. LANDINGSBANEN Artikel 17 Ondertekenende partijen verbinden zich ertoe een afzonderlijke collectieve arbeidsovereenkomst te sluiten m.b.t. de landingsbanen. Deze collectieve arbeidsovereenkomst zal voorzien in de verlenging van de bepalingen zoals voorzien in de collectieve arbeidsovereenkomst van 13 november 2017 betreffende de landingsbanen. Daarnaast zal deze collectieve arbeidsovereenkomst gesloten worden in toepassing van de collectieve arbeidsovereenkomst nr. 137 gesloten in de Nationale Arbeidsraad op 23 april 2019.

HOOFDSTUK VI. STELSELS VAN WERKLOOSHEID MET BEDRIJFSTOESLAG Artikel 18 81 Ondertekenende partijen verbinden zich ertoe, voor zover de reglementering dergelijke stelsels toelaat, de nodige afzonderlijke collectieve arbeidsovereenkomsten te sluiten m.b.t. de verschillende stelsels van werkloosheid met bedrijfstoeslag, zoals zij op 31 december 2018 van toepassing zijn. Deze collectieve arbeidsovereenkomsten zullen voorzien in de verlenging van deze verschillende stelsels van werkloosheid met bedrijfstoeslag tijdens de periode van 1 januari 2019 tot en met 30 juni 2021, met uitzondering van het stelsel voor mindervaliden en werknemers met ernstige lichamelijke problemen dat verlengd wordt voor de periode van 1 januari 2019 tot en met 31 december 2020. Deze collectieve arbeidsovereenkomsten zullen verwijzen naar en rekening houden met de verschillende kader-cao’s die dienaangaande op 23 april 2019 in de Nationale Arbeidsraad werden gesloten.

82 Het kliksysteem, zoals voorzien in de collectieve arbeidsovereenkomst nr. 107 van 28 maart 2013 betreffende het kliksysteem voor het behoud van de aanvullende vergoeding in het kader van bepaalde stelsels van werkloosheid met bedrijfstoeslag, zal ook van toepassing zijn op de terugbetaling aan de werkgevers van de aanvullende vergoeding en de decava-bijdragen voor de betrokken stelsels van werkloosheid met bedrijfstoeslag.

HOOFDSTUK VII. HET FONDS VOOR BESTAANSZEKERHEID Artikel 19 Met ingang van 1 januari 2020 (d.w.z. op de lonen betaald vanaf 1 januari 2020) wordt de patronale bijdrage op de begrensde lonen voor de stelsels werkloosheid met bedrijfstoeslag verminderd met 0,25 procentpunt.

Artikel 20 Met ingang van 1 januari 2021 (d.w.z. op de lonen betaald vanaf 1 januari 2021) wordt een patronale bijdrage van 1,20 procentpunt geïnd op de onbegrensde lonen onderworpen aan de gewone RSZ-bijdragen, verminderd met het enkel vakantiegeld en de bedragen vermeld in de DmfA onder de bezoldigingscode 2.

Deze patronale bijdrage is niet van toepassing op de ondernemingen die in het kader van het sectoraal aanvullend pensioenplan, bedoeld in hoofdstuk Ill hiervoor, gebruik maken van de in artikel 9 bedoelde instrumenten van “buiten toepassingsgebied” of “opting out”.

Deze patronale bijdrage geldt als financiering voor het sectoraal aanvullend pensioenplan voor de bedienden, bedoeld in hoofdstuk III hiervoor. Artikel 21 De statuten van het Fonds voor Bestaanszekerheid voor de bedienden van de Textielnijverheid worden aangepast aan de bepalingen van artikel 19 en 20 hiervoor.

HOOFDSTUK VIII. GETROUWHEID AAN DE SECTOR Artikel 22 De ondernemingsanciënniteit vereist om het recht op de eerste bezoldigde afwezigheidsdag

bedoeld in artikel 27 van de algemene nationale collectieve arbeidsovereenkomst van 10 mei 2001 te openen, wordt met ingang van 2019 teruggebracht van 20 jaar naar 18 jaar.

HOOFDSTUK IX. ARBEIDERS/BEDIENDEN Artikel 23 Een gemengde paritaire werkgroep (paritair comité nr. 120 en paritair comité nr. 214) zal de sectorale verschillen inzake loon- en arbeidsvoorwaarden tussen arbeiders en bedienden in de textielsector inventariseren.

Deze paritaire werkgroep zal eveneens een paritaire visie uitwerken i.v.m. de aanpak van deze verschillen op vlak van fasering van de uitvoering, neutralisering van de kosten, enz.

HOOFDSTUK X. WAARDIG WERK

Artikel 24 De sociale partners in de textielsector onderschrijven het belang van due diligence ofwel ketenzorg en bevelen de bedrijven aan hun maatschappelijke verantwoordelijkheid op te nemen voor het respecteren van de mensenrechten in de gehele toeleveringsketen. In het bijzonder

wordt opgeroepen aandacht te besteden aan waardige arbeidsomstandigheden en eerlijke loonen arbeidsvoorwaarden.

HOOFDSTUK XI. EEN GUNSTIG ONDERNEMINGSKLIMAAT EN EEN POSITIEF IMAGO Artikel 25 De sociale partners bevestigen dat zij zich samen willen inzetten voor een gunstig ondernemingsklimaat en een positief imago van de textielsector.

Artikel 26 De sociale partners zullen gezamenlijk lobbyen in dossiers die van belang zijn voor de textielsector en voor zover er geen conflict is met de vakbonds- of werkgeversstandpunten.

HOOFDSTUK XII. SOCIALE VREDE Artikel 27 De ondertekenende partijen engageren zich de sociale vrede te respecteren gedurende de periode van 1 januari 2019 tot en met 30 juni 2021.

Artikel 28 Een paritaire werkgroep zal de bepalingen inzake sociale vrede harmoniseren en moderniseren.

HOOFDSTUK XII. DUUR VAN DE OVEREENKOMST

Artikel 29 Dn ZA ne CA a val"

Deze overeenkomst treedt in werking op Í januari 2019 en is gesloten voor de periode Want 1 januari 2019 tot en met 31 december 2020, met uitzondering van de artikelen 18 en 27 {die van toepassing zijn van 1 januari 2018 tot en met 30 juni 2021 en met uitzondering van de artikelen 1 tot en met 15, 19 en 20 en 22'die gelden voor onbepaalde duur. De bepalingen welke voor onbepaalde duur gelden, kunnen opgezegd worden door elk van de ondertekende partijen mits inachtneming van een opzeggingstermijn van drie maanden per aangetekend schrijven aan de voorzitter van het paritair comité en aan de ondertekenende partijen.

HOOFDSTUK XIV. ALGEMEEN VERBINDEND VERKLARING Artikel 30 De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit.

Gedaan te Gent op 2 juli 2019

Algemeen Christelijk Vakverbond, Algemene Centrale ABVV

Mevr. Vinciane Mortier Dhr. Elie Verplancken

De Algemene Centrale der FEDUSTRIA, federatie van de textiel-, Liberale Vakbonden van België, hout- en meubelindustrie,

dhr. Bart De Crock dhr. Marc Blomme
