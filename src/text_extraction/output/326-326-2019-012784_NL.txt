CAO van 28/02/2019 betreffende de Arbeidsduur

voor de personeelsleden op wie de collectieve arbeidsovereenkomst van 2 december 2004 van toepassing is, met betrekking tot de waarborg van rechten van de werknemers van de bedrijfstak elektriciteit en gas in dienst op 31 december 2001

Neerlegging Regist.-Enre

INLEIDING N°: 154712/

De huidige collectieve arbeidsovereenkomst heeft als doel de mogelijkheid te voorzien om op ondernemingsniveau af te wijken van de werkelijke wekelijkse arbeidsduur zoals die op sectoraal niveau is vastgelegd.

HOOFDSTUK |. TOEPASSINGSGEBIED

Artikel 1. Deze collectieve arbeidsovereenkomst is van toepassing op de gebaremiseerde werknemers, op wie de collectieve arbeidsovereenkomst van 2 december 2004 van toepassing is, gesloten in het Paritair Comité voor het gas- en elektriciteitsbedrijf, betreffende de waarborg van rechten van de werknemers van de bedrijfstak elektriciteit en gas in dienst op 31 december 2001 en op de ondernemingen die hen tewerkstellen.

HOOFDSTUK II. BEGRIPPEN & DEFINITIES

Art.2. Voor de toepassing van deze collectieve arbeidsovereenkomst wordt verstaan onder: 81. “gebaremiseerde werknemer”, de werknemer

a) aangeworven vóór 1 januari 2002 bij:

- ondernemingen, die vallen onder het toepassingsgebied van artikel 1, ressorterend onder de bevoegdheid van het Paritair Comité voor het gas- en elektriciteitsbedrijf vóór 1 januari 2004;

- ondernemingen, die vallen onder het toepassingsgebied van artikel 1, ressorterend onder de bevoegdheid van het Paritair Comité voor het gas- en elektriciteitsbedrijf, die voortkomen uit de hiervoor genoemde ondernemingen;

- ondernemingen, die vallen onder het toepassingsgebied van artikel 1, ressorterend onder de bevoegdheid van het Paritair Comité voor het gas- en elektriciteitsbedrijf die personeel overnemen, op basis van de collectieve arbeidsovereenkomst n° 32bis van 7 juni 1985, gesloten in de Nationale Arbeidsraad, betreffende de waarborg van rechten van de werknemers in geval van verandering van werkgever wegens een conventionele transfer van de onderneming en die de rechten regelt van de werknemers die overgenomen worden in geval van overname van het actief na faillissement of gerechtelijk concordaat door afstand van het actief;

b) aangeworven tussen 1 juli 2000 en 31 december 2003 bij:

- de onderneming EDF Luminus;

- een onderneming, ressorterend onder de bevoegdheid van het Paritair Comité voor het gas en elektriciteitsbedrijf, en die voortkomt uit de onderneming EDF Luminus;

- een onderneming, ressorterend onder de bevoegdheid van het Paritair Comité voor het gas en elektriciteitsbedrijf, die, op basis van de voormelde collectieve arbeidsovereenkomst nr. 32bis personeel van EDF Luminus heeft overgenomen;

c) aangeworven met een contract van onbepaalde duur op 31 augustus 2006 in de intercommunale Sibelga en getransfereerd op 1 september 2006 of later naar de firma Brussels Network Operations.

82. “cao van 02.12.2004”: de collectieve arbeidsovereenkomst van 02.12.2004, gesloten in het Paritair Comité voor het gas- en elektriciteitsbedrijf, betreffende de waarborg van rechten van de werknemers van de bedrijfstak elektriciteit en gas in dienst op 31.12.2001 (overeenkomst geregistreerd onder het nummer 74368/CO/326).

83. “onderneming”: de juridische entiteit.

84. “distributienetbedrijf”: de onderneming die onder de bevoegdheid valt van het Paritair Comité 326 en die in Vlaanderen momenteel hoofdzakelijk zorgt voor de distributie van gas en elektriciteit, de activiteiten van metering en databeheer, alsook voor alle ondersteunende diensten in functie hiervan.

85. “statutaire arbeidsduurverminderingsdagen  / statutaire ADV-dagen”: de bijkomende verlofdagen die overeenkomen met een arbeidsduurverkorting.

HOOFDSTUK Ii. AFWIJKING VAN DE ARBEIDSDUUR

Art. 3. Van de sectoraal bepaalde werkelijke wekelijkse arbeidsduur kan op ondernemingsniveau worder afgeweken door middel van een ondernemings-cao die ondertekend wordt door alle syndicale organisaties die vertegenwoordigd zijn in het paritair comité gas er elektriciteit (hierna, “de Ondernemings-CAO”). De Ondernemings-CAO moet ondertekend worden uiterlijk op 01.04.2019 en moet bepalen dat deze Ondernemings-CAO slechts kan gewijzigd worden door een nieuwe Ondernemings-CAO die ondertekend wordt door alle syndicale organisaties die vertegenwoordigd zijn in het paritair comité gas en elektriciteit.

Van deze afwijking kan enkel gebruik gemaakt worden door een distributienetbedrijf dat, bovenop het eigen personeel, ook personeel overneemt of in dienst neemt, in het kader van de integratie van het distributienetbeheer, van een entiteit waarop vóór de overname of indienstneming een werkelijke wekelijkse arbeidsduur van 40 uren en een werkelijke dagelijkse arbeidsduur van 8 uren van toepassing is.

Deze afwijking kan enkel leiden tot een verhoging van de werkelijke wekelijkse arbeidsduur tot 40 uur mits toekenning van compenserende uren vermeld in de Ondernemings-CAO en mits wijziging van het Arbeidsreglement. Beiden zullen eveneens alle afgeleide verminderde arbeidsregelingen moeten bevatten voor deeltijdse werknemers. Hun rechten op deeltijdse uurroosters moeten immers gevrijwaard worden zonder verplichte afwijkingen op hun huidig regime.

Art. 4. In toepassing van artikel 3 van deze CAO kan in de Ondernemings-CAO worden afgeweken van de sectoraal bepaalde bijkomende uren.

Art 5. De Ondernemings-CAO kan bepalen dat de 6 verlofdagen voor plaatselijke omstandigheden en de 7 statutaire ADV-dagen die niet zijn opgenomen vóór 31. december van ieder kalender, jaarlijks kunnen worden overgedragen en dit tot het einde van de loopbaan.

Art. 6. Wanneer de Ondernemings-CAO die uitvoering geeft aan artikel 3 van de huidige CAO zou worden opgezegd of op een andere manier zou vervallen, zal de arbeidsduurregeling die van toepassing is/was in het betreffende distributienetbedrijf (vóór ondertekening van de Ondernemings-CAO opnieuw) van toepassing zijn.

HOOFDSTUK IV. GEWAARBORGDE RECHTEN

Art. 7. In elk geval brengt de toepassing van deze CAO de rechten van de werknemers die voor de inwerkingtreding van de huidige CAO in een halftijds regime van 19 uren per week waren tewerkgesteld niet in het gedrang.

HOOFDSTUK V. GELDIGHEIDSDUUR

Art. 8. Deze collectieve arbeidsovereenkomst is gesloten voor een bepaalde duur en houdt op van kracht te zijn op 31.12.2055.
