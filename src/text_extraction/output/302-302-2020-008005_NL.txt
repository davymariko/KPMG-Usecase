COLLECTIEVE ARBEIDSOVEREENKOMST VAN 9 JUNI 2020, GESLOTEN IN HET PARITAIR COMITÉ VOOR HET HOTELBEDRIJF TOT WIJZIGING VAN DE COLLECTIEVE ARBEIDSOVEREENKOMST VAN 20 DECEMBER 2017, GESLOTEN IN HET PARITAIR COMITÉ VOOR HET HOTELBEDRIJF TOT VASTSTELLING VAN DE STATUTEN VAN HET “WAARBORG- EN SOCIAAL FONDS VOOR DE HOTEL-, RESTAURANT, CAFÉ- EN AANVERWANTE BEDRIJVEN”

Art. 1 Deze collectieve arbeidsovereenkomst is van toepassing op de werkgevers en werknemers van de ondernemingen die ressorteren onder het Paritair Comité voor het Hotelbedrijf.

Voor de toepassing van deze collectieve arbeidsovereenkomst wordt onder “werknemers” verstaan de mannelijke en vrouwelijke werknemers.

Art. 2 In de collectieve arbeidsovereenkomst van 20 december 2017 tot vaststelling van de statuten van het Waarborg- en Sociaal Fonds voor de hotel-, restaurant-, café- en aanverwante bedrijven, gesloten in het Paritair Comité voor het Hotelbedrijf en geregistreerd onder het nummer 144844/CO/302 wordt artikel 16 vervangen als volgt:

“ARTIKEL 16

81. De werkgevers bedoeld in artikel 1 van onderhavige collectieve arbeidsovereenkomst zullen minstens één keer per jaar aangifte doen van de brutobedragen van de eindejaarspremies die het Fonds zal uitbetalen in hun naam en voor hun rekening. Hierbij zullen de werkgevers alle informatie die het Fonds nodig acht om onderhavige statuten uit te voeren verschaffen. Aan de werkgevers zal het Fonds een controlestaat laten geworden van de aan de werknemers uit te betalen premies.

82. Vanaf 1 maart 2021 gebeurt de aangifte bedoeld in 8 1 door middel van het elektronisch „XML formaat, volgens de modaliteiten bepaald door de raad van beheer en gepubliceerd op www.horecafonds.be, of via de portaalsite van het Fonds op https://portaal.horeca.be en dit uiterlijk op 10 januari van het kalenderjaar dat volgt op het kalenderjaar waarop de eindejaarspremie betrekking heeft, onverminderd de bepalingen van 83.

83. Indien geen enkele werknemer recht zou hebben op een eindejaarspremie dient de werkgever dit zo aan te geven aan het Fonds overeenkomstig de modaliteiten en in het formaat bedoeld in 8 2 van dit artikel.

8 4.ln afwijking van 82 van dit artikel kunnen de aangiften bedoeld in $ 1 en $ 3 van dit artikel gebeuren bij middel van een papieren document dat door het Fonds ter beschikking wordt gesteld op uitdrukkelijk verzoek van de werkgever. Deze aangifte dient te gebeuren uiterlijk 10 januari van het kalenderjaar dat volgt op het kalenderjaar waarop de eindejaarspremie betrekking heeft, of voor het einde van de maand die volgt op de maand waarin de arbeidsovereenkomst eindigde.

85. Bij gebrek aan‘aangifte zoals bedoeld in de voorgaande paragrafen is de werkgever een forfaitaire schadevergoeding verschuldigd van € 495, zonder dat dit bedrag lager kan zijn dan de werkelijk geleden schade.”

Art. 3 In de collectieve arbeidsovereenkomst bedoeld in artikel 2 van deze collectieve arbeidsovereenkomst wordt artikel 24 vervangen als volgt:

“ARTIKEL 24

81. In geval van beëindiging van de arbeidsovereenkomst in de loop van het kalenderjaar waarop de eindejaarspremie betrekking heeft dient de premie te worden aangegeven voor het einde van de maand die volgt op de maand waarin de arbeidsovereenkomst eindigde, Deze paragraaf is niet van toepassing op de gelegenheidswerknemers bedoeld in artikel 3iter van het koninklijk besluit van 28 november 1969 tot uitvoering van de wet van 27 juni 1969 tot herziening van de besluitwet van 28 december 1944 betreffende de maatschappelijke zekerheid der arbeiders. Zij zullen worden aangegeven overeenkomstig hetgeen bepaald werd in artikel 16 6 2,

82. De aangifte bedoeld in 8 1 van dit artikel gebeurt door middel van het elektronisch „XML formaat volgens de modaliteiten bepaald door de Raad van Beheer en gepubliceerd op www.horecafonds.be, of via de portaalsite van het Fonds op https://portaal.horeca.be. Deze aangifte kan ook gebeuren door middel van een papieren document dat door het Fonds ter beschikking wordt gesteld op uitdrukkelijk verzoek van de werkgever”

Art. 4 Deze collectieve arbeidsovereenkomst treedt in werking op 1 september 2020. Zij wordt gesloten voor een onbepaalde tijd en mag slechts worden opgezegd door een van de ondertekenende partijen en zulks mits een opzegging van drie maanden betekend bij een ter post aangetekende brief, gericht aan de voorzitter van het Paritair Comité voor het Hotelbedrijf en aan de ondertekenende organisaties van deze collectieve arbeidsovereenkomst.
