COLLECTIEVE ARBEIDSOVEREENKOMST VAN 26 november 2019

WIJZIGING EN COORDINATIE VAN DE STATUTEN VAN HET SOCIAAL FONDS VOOR DE TERUGWINNING VAN PAPIER

Artikel 1 Deze collectieve arbeidsovereenkomst is van toepassing op de werkgevers en op de werklieden van de ondernemingen die ressorteren onder de bevoegdheid van het Paritair Subcomité voor de terugwinning van papier.

Onder werklieden wordt verstaan de werklieden en werksters, tenzij anders bepaald.

Artikel 2 De statuten van het “Sociaal Fonds voor de ondernemingen voor de recuperatie van papier’, vastgesteld bij de collectieve arbeidsovereenkomst van 30 juni 1987 (registratienummer 18052/CO/142.03), gesloten in het Paritair Subcomité voor de terugwinning van papier, tot oprichting van een Fonds voor Bestaanszekerheid en tot vaststelling van de statuten, algemeen verbindend verklaard bij Koninklijk Besluit van 25 augustus 1987 (Belgisch Staatsblad 4 september 1987).

De statuten van het Sociaal Fonds voor de ondernemingen voor de recuperatie van papier worden gecoördineerd als volgt.

Artikel 3 Deze collectieve arbeidsovereenkomst treedt in werking op 1 januari 2020, behoudens anders vermeld en wordt gesloten voor een onbepaalde tijd. Zij kan worden opgezegd mits een opzegging van zes maand, bij een ter post aangetekende brief, gericht aan de voorzitter van het Paritair Subcomité voor de terugwinning van papier, ingaande op de eerste dag van het burgerlijk kwartaal dat volgt op de opzegging.

Artikel 4 De collectieve arbeidsovereenkomst van 16 januari 2014 (registratienummer 119555/CO/142.03), algemeen verbindend verklaard bij koninklijk besluit van 26 oktober 2015 (Belgisch staatsblad 3 december 2015) wordt opgeheven.

STATUTEN

Hoofdstuk | - Benaming, zetel, doel, duur

Artikel 1 Met ingang van 1 januari 1987 wordt een Fonds voor Bestaanszekerheid opgericht, genoemd “Sociaal Fonds voor de ondernemingen voor recuperatie van papier", verder het Fonds genoemd.

Artikel 2 De maatschappelijke zetel van het Fonds is gevestigd in Buro & Design Center, gelegen te 1020 Brussel, Esplanade 1 bus 87. Hij kan bij beslissing van het Paritair Subcomité voor de terugwinning van papier (142.03), naar elke andere plaats in België worden overgebracht.

Artikel 3 Het Fonds heeft tot doel: de inning en de invordering van de bijdragen ten laste van de in artikel 5a) bedoelde werkgevers; de toekenning en de uitkering van de aanvullende sociale voordelen; de terugbetaling van de syndicale vorming van de werklieden; de uitkering van de aanvullende vergoeding aan de conventionele bruggepensioneerden; de betaling van een tussenkomst in de informatiekosten; de uitbetaling van een toeslag aan de werkgevers bedoeld in artikel 5 in het kader van de bevordering van de tewerkstelling en de vorming van risicogroepen. De terugbetaling van de vergoeding voorzien in artikel 16 van deze CAO

Artikel 4 Het Fonds wordt voor onbepaalde duur opgericht.

Hoofdstuk Il - Toepassingsgebied

Artikel 5 Deze statuten zijn van toepassing op:

a) de werkgevers van de ondernemingen voor het sorteren van oud papier en papierafval bestemd voor de papiernijverheid, die ressorteren onder het Paritair Subcomité voor de terugwinning van papier; de werklieden die zij tewerkstellen in de onder a) bedoelde ondernemingen. Onder werklieden wordt verstaan de werklieden en werksters, tenzij anders bepaald.

Hoofdstuk III - Rechthebbenden en modaliteiten van toekenning en van uitkering

A. Aanvullende werkloosheidsuitkering bij tijdelijke werkloosheid.

Artikel 6 De bij artikel 5,b) bedoelde werklieden hebben voor elke werkloosheidsdag voorzien in de artikelen 50 en 51 van de wet van 3 juli 1978 betreffende de arbeidsovereenkomsten (schorsing wegens slecht weer - schorsing omwille van economische redenen) recht, ten laste van het Fonds, op de bij artikel 7 van deze statuten vastgestelde uitkering, en dit ten belope van maximum dertig dagen per kalenderjaar, voor zover ze volgende voorwaarden vervullen:

- de werkloosheidsuitkeringen bij toepassing van de reglementering op de werkloosheidsverzekering genieten;

- op het ogenblik van de werkloosheid in dienst zijn van een werkgever bedoeld in artikel 5, a).

Artikel 7 Het bedrag van de aanvullende werkloosheidsuitkering wordt vanaf 1 januari 2011 vastgesteld op € 6,64 per dag werkloosheid.

Artikel 8 Met ingang op 1 januari 2013 wordt de hierboven vermelde vergoeding vierjaarlijks automatisch aangepast aan de evolutie van de gezondheidsindex. Op 1 januari 2013 wordt de vergoeding aangepast in verhouding van het rekenkundig gemiddelde van de laatste 4 maanden van december 2012 en het rekenkundig gemiddelde van de laatste 4 maanden van december 2008.

Met ingang op 1 januari 2017 wordt de hierboven vermelde vergoeding jaarlijks automatisch aangepast aan de evolutie van de gezondheidsindex.

B. Aanvullende uitkering wegens ziekte.

Artikel 9 De bij artikel 5,b) bedoelde werklieden hebben na ten minste zestig dagen ononderbroken arbeidsongeschiktheid ten gevolge van ziekte of ongeval, met uitsluiting van de arbeidsongeschiktheid ten gevolge van beroepsziekte of arbeidsongeval, recht ten laste van het Fonds, op een uitkering tot aanvulling van de uitkeringen van de ziekte- en invaliditeitsverzekering, voor zover zij volgende voorwaarden vervullen:

- de primaire ongeschiktheidsuitkeringen van de ziekte- en invaliditeitsverzekering genieten bij toepassing van de wetgeving terzake:

- _op het ogenblik waarop de ongeschiktheid zich voordoet, in dienst van een in artikel 5,a) bedoelde werkgever zijn.

Artikel 10 Het forfaitair van de bij artikel 9 bedoelde uitkering wordt als volgt vastgesteld voor de voltijds tewerkgestelde werkman: - € 60,85 na de eerste zestig dagen ononderbroken ongeschiktheid; - € 88,51 meer na de eerste honderd twintig dagen ononderbroken ongeschiktheid; - € 105,11 meer na de eerste honderd tachtig dagen ononderbroken ongeschiktheid; - € 121,70 meer na de eerste tweehonderd veertig dagen ononderbroken ongeschiktheid

De toepassing van de voorgaande bepalingen kan slechts aanleiding geven tot de toekenning van een globale uitkering van € 376,18 en dit gedurende een kalenderjaar;

Welke ook de duur ervan weze, een arbeidsongeschiktheid kan slechts aanleiding geven tot de toekenning van één enkele reeks uitkeringen. Het hervallen in dezelfde ziekte wordt beschouwd als integraal deel uitmakend van de vorige ongeschiktheid, indien zij zich voordoet binnen de eerste twaalf kalenderdagen volgend op het einde van deze periode van ongeschiktheid.

Artikel 11 Met ingang op 1 januari 2013 wordt de hierboven vermelde vergoeding vierjaarlijks automatisch aangepast aan de evolutie van de gezondheidsindex. Op 1 januari 2013 wordt de vergoeding aangepast in verhouding van het rekenkundig gemiddelde van de laatste 4 maanden van december 2012 en het rekenkundig gemiddelde van de laatste 4 maanden van december 2008.

Met ingang op 1 januari 2017 wordt de hierboven vermelde vergoeding jaarlijks automatisch aangepast aan de evolutie van de gezondheidsindex.

G. Syndicale premie

Artikel 12 De bij artikel 5,b) bedoelde werklieden, die lid zijn van één van de representatieve interprofessionele werknemersorganisaties welke op nationaal niveau verbonden zijn, hebben recht op een syndicale premie ten laste van het Fonds, voor zover zij ingeschreven zijn in het personeelsregister van de bij hetzelfde artikel bedoelde werkgevers in functie van hun tewerkstelling in het dienstjaar waarop de betaling betrekking heeft.

De toekennings- en uitkeringsmodaliteiten en het bedrag van de syndicale premie worden vastgelegd in een algemeen verbindend verklaarde collectieve arbeidsovereenkomst.

Artikel 13 Het bedrag van de bij artikel 12 bedoelde syndicale premie wordt vastgelegd, op voorstel van de raad van bestuur van het Fonds, in een algemeen verbindend verklaarde collectieve arbeidsovereenkomst.

Artikel 14 Een bijdrage wordt bepaald op 0,30 % van de onbegrensde brutolonen aan 108 % die voor de werklieden aan de Rijksdienst voor Sociale Zekerheid worden aangegeven.

De inning en invordering van de bijdragen wordt door de Rijksdienst voor Sociale Zekerheid verzekerd. De aldus bekomen bedragen zijn bestemd voor de sociale informatie verzekerd door de werkgeversorganisatie en de werknemersorgani saties.

De Raad van Beheer bepaalt de modaliteiten van toekenning.

D. Syndicale vorming

Artikel 15 Het Fonds betaalt aan de werkgevers die het voorschot hebben verleend en op hun verzoek de lonen terug (verhoogd met de lasten), uitgekeerd aan de werklieden die afwezig waren, in toepassing van de Collectieve arbeidsovereenkomst nr 6 van 30 juni 1971, gesloten in de Nationale Arbeidsraad betreffende de faciliteiten welke moeten verleend worden aan de leden die de werknemers vertegenwoordigen in de comités voor veiligheid, gezondheid en verfraaiing der werkplaatsen.

E. Vergoeding medisch onderzoek

Artikel 16 Met ingang op 1 oktober 2007 betaalt het Sociaal Fonds een vergoeding van € 20 aan de werknemers bedoeld in artikel 5,b) die aan een medisch onderzoek deelnemen ter gelegenheid van een sollicitatie bij een werkgever, die tot de sector behoort.

Eenzelfde bedrag van € 20 wordt lastens het Fonds aan de in artikel 5, a) bedoelde werkgevers uitbetaald.

Artikel 17 De werkgever staat in voor de betaling aan de werknemer en vordert het bedrag terug van het Sociaal Fonds

F. Aanvullende vergoeding van het Stelsel Werkloosheid met Bedrijfstoeslag.

Artikel 18 In toepassing van de bestaande collectieve arbeidsovereenkomsten inzake stelsel werkloosheid met bedrijfstoeslag, gesloten in het Paritair Subcomité voor de terugwinning van papier en volgens de bepalingen van artikel 4 van de collectieve arbeidsovereenkomst nr 17 van 19 december 1974, gesloten in de Nationale Arbeidsraad, tot invoering van een regeling van aanvullende vergoeding ten gunste van sommige bejaarde werknemers indien zij worden ontslagen, algemeen verbindend verklaard bij Koninklijk Besluit van 16 januari 1975, en voor zover dat de werkman een anciënniteit heeft van vijf jaar in de sector ressorterend onder het Paritair Subcomité voor de terugwinning van papier, verzekert het Fonds de integrale betaling aan de werkman van de aanvullende vergoeding.

Het Fonds neemt dit voordeel ten laste en betaalt vanaf de eerste van de maand volgend op deze waarin de werkman negenenvijftig jaar wordt.

De betaling van de bijzondere werkgeverbijdrage wordt eveneens verzekerd door het Sociaal Fonds.

G. Gemeenschappelijke bepalingen.

Artikel 19 De in artikel 15 (syndicale vorming) bedoelde uitkering wordt rechtstreeks door de werkgevers aan hun werklieden betaald per maand en bij de eerste loonsuitbetaling volgend op de maand in de loop waarvan de werklieden op deze uitkeringen recht hebben. De werkgevers kunnen de terugbetaling ervan bekomen bij het Fonds overeenkomstig de door de Raad van Beheer bepaalde modaliteiten.

De uitkeringen vastgesteld bij de artikelen 6, 9, 18 en 19 worden rechtstreeks door het Fonds betaald overeenkomstig de modaliteiten bepaald door de Raad van Beheer.

Het bedrag van deze uitkeringen toegekend aan werknemers met deeltijdse arbeid wordt vastgelegd, op voorstel van de raad van bestuur van het Fonds, in een algemeen verbindend verklaarde collectieve arbeidsovereenkomst.

De in de artikelen 12 en 13 bedoelde uitkeringen worden betaald door de representatieve interprofessionele werknemersorganisaties welke op nationaal niveau verbonden zijn volgens de door de collectieve arbeidsovereenkomst betreffende syndicale premie bepaalde modaliteiten die op 22 mei 2008 werd gesloten.

Artikel 20 De Raad van Beheer bepaalt de datum en de modaliteiten van betaling van de door het Fonds toegekende uitkeringen. In geen geval mag de betaling van de uitkeringen afhankelijk zijn van de storting van de bijdragen welke door de aan het Fonds onderworpen werkgever verschuldigd zijn.

Artikel 21 De voorwaarden van toekenning van de uitkeringen welke door het Fonds worden verleend, evenals het bedrag daarvan, kunnen gewijzigd worden op voorstel van de Raad van Beheer bij collectieve arbeidsovereenkomst gesloten in het Paritair Subcomité voor de terugwinning van papier, algemeen verbindend verklaard bij Koninklijk Besluit.

Artikel 22 De aanvragen voor terugbetaling van de uitkeringen moeten, om geldig te zijn, op het secretariaat van het Fonds toekomen ten laatste op het einde van de derde maand volgend op het kwartaal waarin de uitkeringen verschuldigd waren.

Hoofdstuk IV - Beheer

Artikei 23 Het Fonds wordt beheerd door een Raad van Beheer, paritair samengesteld uit vertegenwoordigers van de meest vertegenwoordigde werkgevers- en werknemersorganisaties.

Deze raad bestaat uit acht leden, hetzij vier vertegenwoordigers van de werkgevers en vier vertegenwoordigers van de werknemers.

Op voorstel van de organisaties vertegenwoordigd in het Paritair Subcomité voor de terugwinning van papier, benoemt dit laatste de leden van de Raad van Beheer.

Artikel 24 Elk jaar duidt de Raad van Beheer onder zijn leden een voorzitter en twee ondervoorzitters aan welke samen met de secretaris van het Fonds het beperkt beheerscomité uitmaken.

Het voorzitterschap wordt verzekerd door de werkgeversorganisaties.

De beide ondervoorzitters behoren tot de werknemersorganisaties.

Artikel 25 De Raad van Beheer wordt door zijn voorzitter vijftien dagen vooraf bijeengeroepen. De voorzitter is ertoe gehouden de raad ten minste tweemaal per jaar bijeen te roepen en telkens wanneer ten minste twee leden van de raad erom verzoeken.

De uitnodiging vermeldt de agenda.

De processen-verbaal worden door de door de Raad van Beheer aangeduide secretaris opgesteld en door de voorzitter ondertekend.

De uittreksels uit deze processen-verbaal worden door de voorzitter of twee beheerders ondertekend.

Wanneer tot stemming moet overgegaan worden, dient een gelijk aantal leden van elke afvaardiging aan de stemming deel te nemen. Is het aantal ongelijk, dan onthoudt (onthouden) zich het jongste lid (de jongste leden).

De raad kan slechts geldig beslissen over de op de agenda gestelde kwesties en in aanwezigheid van ten minste de helft van de leden die tot de werknemersafvaardiging en ten minste de helft van de leden die tot de werkgeversafvaardiging behoren.

De beslissingen worden met de meerderheid van stemgerechtigden genomen.

Artikel 26 De Raad van Beheer heeft tot taak het Fonds te beheren en alle maatregelen te treffen die voor zijn goede werking zijn vereist. Hij beschikt over de meest uitgebreide bevoegdheden inzake het beheer en de leiding van het Fonds.

De Raad van Beheer treedt in recht op in naam van het Fonds, op vervolging en ten verzoeke van de voorzitter of van een tot dat doel afgevaardigd beheerder.

De Raad van Beheer kan bijzondere bevoegdheden overdragen aan één of meer van zijn leden of zelfs aan derden.

Voor al de andere handelingen dan deze waarvoor de raad bijzondere volmachten heeft verleend, zijn de gezamenlijke handtekeningen van vier beheerders (twee van werknemerszijde en twee van werkgeverszijde) vereist.

De verantwoordelijkheid van de beheerders beperkt zich tot de uitvoering van hun mandaat en zij gaan geen enkele persoonlijke verbintenis aan betreffende hun beheer ten opzichte van de verplichtingen van het Fonds.

Hoofdstuk V - Financiering

Artikel 27 Om de financiering van de in artikel 19 bedoelde voordelen te verzekeren, beschikt het Fonds over de bijdragen welke door de bij artikel 5,a) bedoelde werkgevers verschuldigd zijn.

Artikel 28 Het bedrag van de bijdrage wordt vastgesteld door het Paritair Subcomité voor de terugwinning van papier en bedraagt 0,50 % van de onbegrensde brutolonen.

Een buitengewone bijdrage kan door de Raad van Beheer worden vastgesteld, met bepaling van de innings- en verdelingsmodaliteiten. Deze buitengewone bijdrage moet het voorwerp uitmaken van een afzonderlijke collectieve arbeidsovereenkomst, bekrachtigd bij Koninklijk Besluit.

Artikel 29 De inning en de invordering van de bijdragen worden door de Rijksdienst voor Sociale Zekerheid verzekerd, in toepassing van artikel 7 van de wet van 7 januari 1958 betreffende de Fondsen voor Bestaanszekerheid.

Hoofdstuk VI - Begroting, rekeningen

Artikel 30 Het dienstjaar vangt aan op 1 januari en sluit op 31 december.

Artikel 31 Elk jaar, uiterlijk gedurende de maand december wordt een begroting voor het volgend jaar ter goedkeuring voorgelegd aan het Paritair Subcomité voor de terugwinning van papier.

Artikel 32 De rekeningen over het afgelopen jaar worden op 31 december afgesloten.

De Raad van Beheer, evenals de door het Paritair Subcomité voor de terugwinning van papier aangeduide revisor of accountant, maken jaarlijks elk een schriftelijk verslag op betreffende de uitvoering van hun opdracht gedurende het afgelopen jaar. De balans, samen met de hierboven bedoelde schriftelijke jaarverslagen, moeten uiterlijk ge  

durende de maand september ter goedkeuring worden voorgelegd aan het Paritair Subcomité voor de terugwinning van papier.

Hoofdstuk VII - Ontbinding, vereffening

Artikel 33 Het Fonds kan slechts bij éénparige beslissing van het Paritair Subcomité voor de terugwinning van papier worden ontbonden.

Dit laatste dient tegelijkertijd de vereffenaars te benoemen, hun bevoegdheden en hun bezoldiging vast te stellen en de bestemming van de activa van het Fonds te bepalen.
