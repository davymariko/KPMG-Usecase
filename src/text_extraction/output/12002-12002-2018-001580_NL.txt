Neerlegging-Dépôt: 15/02/2018 Regist.-Enregistr.: 05/03/2018

N°: 144981/C0/120.02

PARITAIR SUBCOMITE VOOR DE VLASBEREIDING

Collectieve arbeidsovereenkomst van 31 januari 2018 betreffende vormingsinitiatieven |

Gelet op de algemene nationale collectieve arbeidsovereenkomst van 11 juli 2017, gesloten in het Paritair Subcomité voor de Vlasbereiding;

Gelet op hoofdstuk 2, afdeling | van de wet van 5 maart 2017 betreffende werkbaar en wendbaar werk;

WORDT TUSSEN

het ACV-CSC

de ALGEMENE CENTRALE-ABVV

het ACLVB enerzijds EN

ABV |

VEHAVLAS anderzijds

HET VOLGENDE OVEREENGEKOMEN:

| - TOEPASSINGSGEBIED Artikel 1 Deze collectieve arbeidsovereenkomst is van toepassing op alle ondernemingen en op alle erin tewerkgestelde arbeiders en arbeidsters die onder de bevoegdheid vallen van het Paritair Subcomité voor de Vlasbereiding.

I. DRAAGWIJDTE VAN DE OVEREENKOMST Artikel 2 Deze collectieve arbeidsovereenkomst wordt gesloten in het kader de algemene nationale collectieve arbeidsovereenkomst van 11 juli 2017 gesloten in het Paritair Subcomité voor de Vlasbereiding en in toepassing van hoofdstuk 2, afdeling | van de wet van 5 maart 2017 betreffende werkbaar en wendbaar werk, met het oog op een aantal vormingsinitiatieven.

In het bijzonder bepaalt onderhavige collectieve arbeidsovereenkomst de nodige modaliteiten m.b.t. de uitvoering van artikel 10 van hoofdstuk VIII — Opleiding en vorming — van de voormelde collectieve arbeidsovereenkomst van 11 juli 2017.

11. PATRONALE BIJDRAGE

Artikel 3 De werkgevers zijn voor het jaar 2017 en 2018 aan het Waarborg- en Sociaal Fonds der Vlasbereiding een bijdrage van 0,30% verschuldigd, berekend op grond van het volledig loon van hun arbeiders en arbeidsters, zoals bedoeld in artikel 23 van de wet van 29 juni 1981 houdende de algemene beginselen van de sociale zekerheid voor werknemers en de uitvoeringsbesluiten van deze wet.

Van deze bijdrage van 0,30% is 0,10% bestemd voor de opleidingsinspanningen voor de risicogroepen, waarvoor een aparte collectieve arbeidsovereenkomst werd gesloten.

Van deze bijdrage van 0,30% is 0,20% bestemd voor de opleidingsinitiatieven en opleidingsplannen bedoeld door hoofdstuk IV van onderhavige collectieve arbeidsovereenkomst.

Deze bijdrage is om het kwartaal verschuldigd en wordt door het Waarborg- en Sociaal Fonds der Vlasbereiding geïnd en op de sectie “Opleiding” gestort.

Aldus levert de sector een bijkomende inspanning op het vlak van de permanente vorming.

IV. OPLEIDINGSPLANNEN

Artikel 4 De werkgevers engageren zich om via de opleidingsplannen maximale kansen op vorming en opleiding aan te bieden aan de arbeiders en arbeidsters in hun bedrijf.

Daarom wordt gestimuleerd om op het niveau van de ondernemingen opleidingsplannen voor de periode van 1 januari 2017 tot en met 31 december 2018 op te stellen, rekening houdende met hetgeen volgt:

e Het opleidingsplan heeft betrekking op de opleidingen die in de periode van 1 januari 2017 tot en met 31 december 2018 zullen gerealiseerd worden.

e De opleidingsplannen beogen een toename van de participatiegraad van de arbeiders en arbeidster in vormingstrajecten die hun competenties versterken.

e Het opleidingsplan vermeldt de inhoud van de geplande vorming, het aantal betrokken arbeiders en arbeidsters en de voorziene tijdsbesteding voor de vorming. Eventueel kunnen in het kader van de opleidingsinspanningen voor werkzoekenden financiële stimuli voorzien worden.

e Het opleidingsplan moet tegemoetkomen aan de opleidingsbehoeften van de werkgever en de arbeiders en arbeidsters. Dit houdt in dat alle mogelijke opleidingen, zowel voor nieuw aangeworven personeel als het bestaand personeelsbestand in aanmerking komen (beroepskwalificatie, veiligheid, milieu, enz). Het betreft zowel interne opleidingen als externe opleidingen en zowel de opleidingen die de onderneming zelf organiseert en uitvoert (cfr. training on the job) als die waarvoor zij beroep doet op externe opleidingsaanbieders (zoals bv. COBOT — CEFRET, PROVIKMO, …).

e Het opleidingsplan moet door de werkgever voorgesteld worden aan de ondernemingsraad of bij ontstentenis aan de syndicale delegatie of bij ontstentenis aan de regionale vakbondssecretarissen.

e Het opleidingsplan moet door voormelde organen besproken, goedgekeurd en opgevolgd worden. Indien de ondernemingsraad, syndicale delegatie of de regionale vakbondssecretarissen door onvoldoende informatie hun opdracht niet kunnen uitvoeren, kunnen de vakbonden een beroep doen op de syndicale techniekers, aangesteld door de vakorganisaties.

e Ingeval het opleidingsplan niet goedgekeurd wordt, kan de werkgever het voorleggen aan de paritaire werkgroep, opgericht in de schoot van het Waarborg- en Sociaal Fonds der Vlasbereiding. Deze paritaire werkgroep zal de eindbeslissing omtrent het opleidingsplan nemen.

V. OPLEIDINGSINSPANNINGEN EN GROEIPAD Artikel 5 In uitvoering van de wet van 5 maart 2017 betreffende werkbaar en wendbaar werk, wordt voorzien, voor de jaren 2017 et 2018, in een opleidingsinspanning gelijkwaardig aan twee dagen gemiddeld per jaar, per voltijds equivalent.

De sociale partners voorzien in een groeipad om op termijn het aantal opleidingsdagen te verhogen om aldus bij te dragen tot de interprofessionele doelstelling.

De realisatie van dit groeipad wordt nagestreefd door: e acties te ondernemen om de participatiegraad aan opleidingen te verhogen e werkgevers aan te moedigen om alle, zowel formele als informele opleidingsinspanningen nauwgezet te registreren e hettoekennen van opleidingstijd per werknemer, individueel of collectief.

KMO's met minder dan 10 werknemers worden uitgesloten van dit nieuw recht.

Voor wat betreft de opleidingsinspanningen voor ondernemingen die minimum 10 en minder dan 20 werknemers tewerkstellen wachten we het uitvoeringskoninklijkbesluit af.

VI. TREKKINGSRECHT

Artikel 6 De onderneming die haar arbeiders, arbeidsters en/of werkzoekenden vorming aanbiedt binnen het kader van een goedgekeurd opleidingsplan zoals bedoeld in artikel 4 hiervoor, kan een gedeelte van de kosten hiervan recupereren op basis van een trekkingsrecht bij het Waarborg- en Sociaal Fonds der Vlasbereiding. De modaliteiten hiervan worden bepaald door de beheerraad van het Waarborg- en Sociaal Fonds.

VIT. EINDBEPALINGEN Artikel 7 Onverminderd hetgeen voorafgaat m.b.t. het trekkingsrecht, dienen de ondernemingen aangespoord te worden om gebruik te maken van de financiële tegemoetkomingen die voorzien zijn door regionale, nationale, Europese of andere instanties.

Artikel 8 Indien het volgen van een opleiding door een arbeider of arbeidster, binnen een goedgekeurd opleidingsplan, voor de betrokken arbeider of arbeidster bijkomende kosten (o.a. verplaatsingskosten) veroorzaakt, zal de werkgever deze kosten vergoeden, mits voorlegging van bewijsstukken.

Artikel 9 De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit.

Artikel 10 Deze overeenkomst treedt in werking op 1 januari 2017 en is gesloten voor de periode van 1 januari 2017 tot en met 31 december 2018.
