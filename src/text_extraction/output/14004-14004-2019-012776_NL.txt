Neerlegging-Dépôt: 03/10/2019 |

Regist.-Enregistr.: 24/10/2019 N°: 154723/C0/140.04

Paritair Subcomité voor de grondafhandeling op luchthavens

Collectieve arbeidsovereenkomst van 26/09/2019 Anciënniteitsverlof en regionale feestdag.

HOOFDSTUK |. — Toepassingsgebied Artikel 1 & 1. Deze collectieve arbeidsovereenkomst is van toepassing op de werkgevers en hun werknemers die ressorteren onder het Paritair Sub-comité voor grondafhandeling op luchthavens.

8 2. Onder grondafhandeling wordt begrepen platform-, passagiers-, bagage-, grondtransport- en vracht- en postafhandeling en bijstand aan bemanning.

Onder luchthavens wordt begrepen elk bepaald grond- of wateroppervlak (met gebouwen, installaties en materiaal) in hoofdzaak bestemd om, geheel of gedeeltelijk, door derden te worden gebruikt voor de aankomst, het vertrek en de bewegingen van vliegtuigen op het oppervlak

8 3. Onder « werknemers » wordt begrepen : de arbeiders en arbeidsters van werkgevers bedoeld in 6 1 aangegeven in de RSZ-categorie 283 met werknemerskengetal 015 of 027.

Deze collectieve arbeidsovereenkomst is evenwel niet van toepassing op:

a) de leerlingen aangegeven in de RSZ-categorie 283 met werknemerskengetal 035.

b) de leerlingen die vanaf 1 januari van het jaar waarin ze 19 jaar worden, aangegeven worden met werknemerskengetal 015, maar werken onder leercontract zoals aangegeven aan de RSZ met vermelding type leerling in de zone “type leercontract”.

HOOFDSTUK Il, — Anciënniteitsverlof. Artikel 2. In geval van ononderbroken tewerkstelling binnen de sector: toekenning van één betaalde dag verlof, per volledig gewerkte schijf van 5 jaren in de sector. Dit met een maximum van 7 anciénniteitsverlofdagen.

Artikel 3 Bij aanwerving uit een ander bedrijf uit de subsector afhandeling op luchthavens, zal de anciënniteit worden overgenomen in functie van het bepalen van het aantal dagen ancienniteitsverlof. De overname van de anciënniteit heeft geen invloed op de berekening van de opzegtermijnen.

Artikel 4. Indien in de ondernemingen reeds voordeliger regelingen hieromtrent bestaan, blijven deze regelingen van toepassing en zijn ze niet cumulatief met de minimumregeling omschreven in art. 2.

HOOFDSTUK III, — Sectorale verlofdag. Artikel 5. De werknemer heeft vanaf 10 jaar anciënniteit in de sector recht op één betaalde sectorale verlofdag. Indien in de onderneming reeds een voordeliger regeling hieromtrent bestaat, blijft deze regeling van toepassing.

HOOFDSTUK |V, — Regionale verlofdag.

Artikel 6. Er wordt 1 bijzondere betaalde verlofdag toegekend als “regionale verlofdag" op de data bij decreet vastgesteld door de regionale cultuurraden:

-__11 juli in het Nederlandstalig landsgedeelte;

- 27 september in het Franstalig landsgedeelte;

- 15 november in het Duitstalig landsgedeelte.

In het Brussels gewest is er de keuze tussen de Nederlandstalige of de Franstalige feestdag.

Wanneer de regionale verlofdag samenvalt met een zaterdag of een zondag, wordt een vervangingsdag toegekend.

De modaliteiten van toekenning en vervanging van de regionale verlofdag worden bepaald in onderling overleg op het vlak van de onderneming.”

HOOFDSTUK V, - Geldigheidsduur Artikel 7 Deze collectieve arbeidsovereenkomst treedt in werking op 1 januari 2020 en geldt voor een onbepaalde duur.

Zij kan door elk der partijen worden opgezegd middels een opzeggingstermijn van 3 maanden. De opzegging dient per aangetekend schrijven te gebeuren, gericht aan de voorzitter van het paritair subcomité voor de grondafhandeling op luchthavens.
