Paritair Comité voor het beheer van gebouwen, de vastgoedmakelaars en de dienstboden

Collectieve arbeidsovereenkomst van 29 september 2020 tot oprichting van het Fonds Tweede Pijler PC323 en vaststelling van zijn statuten.

TITEL |: Doelstelling en toepassingsgebied.

Art.1. Deze collectieve arbeidsovereenkomst ni ! vervangt de collectieve arbeidsovereenkomst nr. 103388 van 17 februari 2011 (K.B. 05/08/2011 — B.S. 23/09/2011), gewijzigd‘de collectieve arbeidsovereenkomsten nr. 107532 van 25 oktober 2011 (K.B. 21/01/2013 — B.S. 06/05/2013) en nr. 122997 van 25 juni 2014 (K.B. 10/04/2015 — B.S. 20/05/2015) tot oprichting van het Fonds Tweede Pijler PC 323 en vaststelling van zijn statuten.

Deze collectieve arbeidsovereenkomst heeft als doel de oprichting en de statuten van het Fonds Tweede Pijler PC323 te regelen.

Art. 2. Deze collectieve arbeidsovereenkomst is van toepassing op de werkgevers en op de werknemers van de ondernemingen welke onder het Paritair Comité voor het beheer van gebouwen, de vastgoedmakelaars en de dienstboden ressorteren.

Onder “werknemers” worden verstaan de mannelijke en vrouwelijke bedienden, arbeiders en dienstboden.

Art. 3. De partijen vragen de algemeen verbindend verklaring van deze collectieve arbeidsovereenkomst aan.

TITEL Il: Voorwerp

Art. 4. De collectieve arbeidsovereenkomst van 29 september 2020 betreffende het sectoraal pensioen- en  solidariteitsstelsel voor de werknemers tewerkgesteld in een onderneming die behoort tot de bevoegdheid van het Paritair Comité voor het beheer van gebouwen, de vastgoedmakelaars en de dienstboden heeft het sociaal sectoraal pensioenstelsel omgevormd naar een sectoraal pensioenstelsel met behoud van de solidariteitstoezegging.

Deze collectieve arbeidsovereenkomst regelt de aanpassing van de statuten naar aanleiding van deze omvorming.

Titel HI: Statuten van het Fonds tweede pijler PC323

Hoofdstuk |: Oprichting, benaming en maatschappelijke zetel.

Art. 5. Met ingang van 1 april 2010 wordt een Fonds voor Bestaanszekerheid opgericht, onder de benaming “Fonds tweede pijler PC323”, hierna F2P PC323 genoemd.

Art. 6. Het F2P PC323 is opgericht in uitvoering van de wet van 7 januari 1958 betreffende de Fondsen voor Bestaanszekerheid en in uitvoering van de bepalingen van Hoofdstuk Ill van de Wet op de aanvullende pensioenen van 28 april 2003, hierna WAP.

Art. 7. De maatschappelijke zetel van het F2P PC323 is gevestigd te 1070 Anderlecht, Birminghamstraat 225. De zetel van F2P PC323 kan echter verplaatst worden naar iedere andere plaats die bij een bij Koninklijk Besluit algemeen verbindend verklaarde collectieve arbeidsovereenkomst wordt vastgelegd.

Hoofdstuk Il: Doel

Art. 8. Het F2P PC323 wordt belast met de taak van inrichter van het sectoraal pensioenplan zoals bepaald in de Wet van 28 april 2003 betreffende het aanvullende pensioen, hierna WAP genaamd.

Art. 9. De opdracht tot inrichting van het sectoraal pensioenplan omvat:

a) de invoering, wijziging of opheffing van een sectoraal pensioenplan;

b) de organisatie van alle noodzakelijke mededelingen naar de pensioeninstelling, de solidariteitsinstelling, de werkgevers, de aangeslotenen, de begunstigden of hun rechthebbenden;

c) de daartoe door de Rijksdienst voor Sociale Zekerheid geïnde bijdragen te ontvangen, te beheren en toe te wijzen voor de doeleinden waarvoor ze bestemd zijn;

d) de uitvoering van elke verplichting opgelegd door de wetgeving en haar uitvoeringsbesluiten.

Hoofdstuk Il : Voordelen

Art. 10. De pensioen- en de solidariteitstoezegging vormen samen het sectoraal pensioenplan zoals in artikel 9 beoogd.

Art. 11. De pensioen- en de solidariteitstoezegging maken het voorwerp uit van een bij Koninklijk Besluit algemeen verbindend verklaarde collectieve arbeidsovereenkomst waarin de personen worden vermeld die ervan kunnen genieten en waarin ook de aard en de toekennings- en uitbetalingswijze ervan worden vastgesteld.

Hoofdstuk IV. Financiering

Art. 12. De bijdragen voor de financiering van het sectoraal pensioenplan worden uitsluitend vastgelegd bij een bij Koninklijk Besluit algemeen verbindend verklaarde collectieve arbeidsovereenkomst.

Art. 13. Deze bijdragen worden geïnd en ingevorderd door de Rijksdienst voor Sociale Zekerheid, hierna RSZ, en worden aan het Fonds tweede pijler PC 323 gestort op rekening BE14 0016 4091 8583.

Overeenkomstig artikel 7 van de wet van 7 januari 1958 betreffende de Fondsen voor Bestaanszekerheid, zijn de wijzen van berekening, van inning, van invordering van deze bijdragen en de eventuele verhogingen van de bijdragen en verwijlinteresten dezelfde als deze voor de sociale zekerheidsbijdragen.

Art. 14. De werkingskosten van het F2P PC323 worden jaarlijks vastgesteld door de Raad van Bestuur.

Art. 15. Het F2P PC323 verdeelt de bijdragen en stort deze door naar het financieringsfonds pensioen en het financieringsfonds solidariteit overeenkomstig de modaliteiten vastgelegd door de Raad van Bestuur.

Art. 16. De werkgever is verantwoordelijk voor de gevolgen die voortvloeien uit alle onnauwkeurige, onvolledige, onjuiste of laattijdige inlichtingen die aangegeven worden aan de RSZ en die via het F2P PC323 aan de pensioen- en de solidariteitsinstelling worden overgemaakt.

Hoofdstuk V . Beheer Art. 17. Het F2P PC323 wordt beheerd door een

Raad van Bestuur, paritair samengesteld uit werkgevers- en werknemersvertegenwoordigers.

Deze raad bestaat uit zes effectieve en zes plaatsvervangende leden, hetzij drie effectieve en drie plaatsvervangende werkgeversafgevaardigden en drie effectieve en drie plaatsvervangende werknemersafgevaardigden.

De leden van de Raad van Bestuur worden aangeduid door het paritair comité onder de effectieve of plaatsvervangende leden van dit comité.

Hun mandaat eindigt wanneer zij ophouden lid te zijn van het paritair comité. In dat geval worden zij voor voleindiging van het mandaat vervangen door een lid van het paritair comité, behorend tot dezelfde groep als het lid wiens mandaat een einde nam.

Art. 18. Om de drie jaar duidt de Raad van Bestuur in haar midden een voorzitter en een ondervoorzitter aan. Deze zijn herkiesbaar. Wanneer de voorzitter verhinderd is, oefent de ondervoorzitter zijn functies uit.

Art. 19. De Raad van Bestuur vergadert op bijeenroeping van de voorzitter. De voorzitter is ertoe gehouden de raad minstens éénmaal per jaar bijeen te roepen en telkens wanneer ten minste twee leden van de Raad van Bestuur erom verzoeken. De oproepingen vermelden de agenda.

De verslagen worden opgemaakt door de secretaris, aangeduid door de Raad van Bestuur, en ondertekend door degene die de vergadering heeft voorgezeten.

Uittreksels uit deze notulen worden ondertekend door de voorzitter of door twee bestuurders.

De beslissingen worden genomen volgens de hierna volgende bepalingen:

- bij gewone meerderheid (de helft van de stemmen van de aanwezige leden + één) voor beslissingen betreffende de lopende zaken;

- bij 2/3 meerderheid van de stemmen van de aanwezige leden voor beslissingen betreffende de statuten of de financiering van het fonds;

- bij unanimiteit van de stemmen van de aanwezige leden voor beslissingen betreffende de ontbinding van het fonds.

De stemming is slechts geldig wanneer ten tenminste vier leden aanwezig zijn waarvan de helft leden zijn die de werknemers vertegenwoordigen en de helft leden die de werkgevers vertegenwoordigen en op voorwaarde dat het ter stemming gebrachte punt duidelijk vermeld werd op de agenda van de bijeenkomst van de vergadering.

Art. 20. De Raad van Bestuur heeft tot opdracht het fonds te beheren en alle maatregelen te treffen welke nodig blijken voor zijn goede werking. Hij bezit de meest uitgebreide machten voor het beheer en het besturen van het fonds.

De Raad van Bestuur treedt in rechte op in naam van het Fonds op vervolging en benaarstiging van de voorzitter of van de bestuurder daartoe afgevaardigd.

Voor al de andere akten dan die waarvoor de raad bijzondere opdrachten werden gegeven, volstaat, opdat het Fonds geldig vertegenwoordigd weze tegenover derden, de gezamenlijke handtekening van twee bestuurders, één van iedere groep, zonder dat deze bestuurders enige beraadslaging of machtiging moeten laten blijken.

De bestuurders zijn slechts verantwoordelijk voor de uitvoering van hun mandaat en zij gaan geen enkele persoonlijke verplichting aan ten gevolge van hun beheer, ten opzichte van de verbintenissen van het Fonds.

Hoofdstuk VI. Balans en rekeningen.

Art. 21. Het dienstjaar neemt een aanvang op 1 januari en sluit op 31 december. Echter, tijdens het eerste jaar zal het dienstjaar beginnen op 1 april 2010 en eindigen op 31 december 2011.

Art. 22. Elk jaar, op 31 december worden de balans en de rekeningen van het afgelopen dienstjaar afgesloten.

De jaarrekening moet duidelijk omschreven zijn en opgesteld worden in de structuur zoals bepaald in het K.B. van 15 januari. 1999 betreffende de boekhouding en de jaarrekening met betrekking tot de Fondsen voor bestaanszekerheid.

Hoofdstuk VII. Toezicht

Art. 23. De Raad van Bestuur, alsmede de bij toepassing van artikel 12 van de Wet van 7 januari 1958 betreffende de Fondsen voor Bestaanszekerheid door het paritair comité aangewezen revisor of accountant brengen jaarlijks ieder een schriftelijk verslag uit over het vervullen van hun opdracht tijdens het verlopen jaar.

De jaarrekening, samen met de hoger bedoelde schriftelijke jaarlijkse verslagen, dienen uiterlijk tijdens de maand juni overgemaakt te worden aan

de Voorzitter van het Paritair Comité die ze voorlegt aan het Paritair Comité.

Hoofdstuk VIII. Ontbinding en vereffening

Art. 24. De ontbinding van het Fonds wordt uitgesproken door het Paritair Comité voor het beheer van gebouwen, de vastgoedmakelaars en de dienstboden. Dit laatste beslist over de bestemming van de goederen en de waarden van het Fonds na aanzuivering van het passief en geeft aan deze goederen en waarden een bestemming welke in overeenstemming is met het doel waartoe het Fonds werd opgericht en in overeenstemming met de bepalingen hieromtrent in de WAP.

Het paritair comité duidt de leden van de Raad van Bestuur aan als vereffenaars.

TITEL IV : Slotbepalingen

Art. 25. Deze collectieve arbeidsovereenkomst treedt in werking op 1 oktober 2020 en wordt gesloten voor onbepaalde duur.

Art. 26. Deze collectieve arbeidsovereenkomst kan opgezegd worden mits naleving van een opzeggingstermijn van zes maanden, betekend bij een ter post aangetekende brief gericht aan de Voorzitter van het Paritair Comité voor het beheer van gebouwen, de vastgoedmakelaars en de dienstboden.

Art. 27. De opzegging van deze collectieve arbeidsovereenkomst heeft automatisch de ontbinding van het Fonds Tweede Pijler PC323 tot gevolg.
