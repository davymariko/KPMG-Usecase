Paritair Subcomité voor het bedrijf der kalksteengroeven, cementfabrieken en kalkovens van het administratief arrondissement Doornik

Collectieve arbeidsovereenkomst van 20 november 2018

Vormingsinspanningen

Artikel 1. Deze collectieve arbeidsovereenkomst is van toepassing op de werkgevers en de werknemers die onder het Paritair Subcomité voor het bedrijf der kalksteengroeven, cementfabrieken en kalkovens van het administratief arrondissement Doornik vallen.

Met "werknemers" worden de werklieden en de werksters bedoeld.

Art. 2. Overeenkomstig de wet van 5 maart 2017 betreffende werkbaar en wendbaar werk,

a) De sectorale opleidingsdoelstelling voor 2017 en 2018 wordt, in uitvoering van de artikelen 12 en 13 van de wet van 5 maart 2017 betreffende werkbaar en wendbaar werk, vastgesteld op gemiddeld 2 dagen beroepsopleiding per equivalent voltijds. Deze doelstelling zal geëvalueerd worden op sectoraal niveau op grond van de sociale balansen.

Onder "beroepsopleiding" wordt elke opleiding verstaan die de kwalificatie van de arbeider verbetert en tegelijk inspeelt op de behoeften van één onderneming in het bijzonder of van ondernemingen van de sector, met inbegrip van de opleiding op het terrein.

b) De praktische uitvoering van deze doelstelling wordt gerealiseerd door middel van:

1. De voortzetting van de sectorale opleidingsinitiatieven (startbaanovereenkomst, industrieel leerlingwezen, alternerend leren, activiteiten van het Paritair opleidingsfonds…).

2, De aanbeveling aan de ondernemingen om de participatiegraad van de werknemers aan de beroepsleiding zoveel mogelijk te verhogen, met name op het vlak van veiligheid, niet enkel rekening houdende met de collectieve behoeften maar ook met de individuele opleidingsbehoeften.

C) Het gemiddelde aantal opleidingsdagen zou, na evaluatie, om de twee jaar worden verhoogd met een dag in het kader van de sectorale onderhandelingen, om op het niveau van de sector met ingang van 2023 te komen tot gemiddeld 5 dagen per equivalent voltijds.

Deze inspanningen zullen meer bepaald het gevolg zijn van de opleidingsacties waarin werd voorzien in de collectieve arbeidsovereenkomst, namelijk :

- het industrieel leerlingwezen en/of het afwisselend leren en werken;

2

- de opleidingsinitiatieven van het fonds voor bestaanszekerheid (onder andere in toepassing van de collectieve arbeidsovereenkomsten inzake opleiding - risicogroepen gesloten in het Paritair Subcomité voor het bedrijf der kalksteengroeven, cementfabrieken en kalkovens van het administratief arrondissement Doornik op 8 maart 2013 - registratienummer 114266/CO/102.07 - en 20 december 2017 - registratienummer 144663/C0/102.07);

- de opleidingen die worden georganiseerd door de ondernemingen van de sector.

Onder "beroepsopleiding" wordt elke opleiding verstaan die de kwalificatie van de arbeider verbetert en tegelijk inspeelt op de behoeften van één onderneming in het bijzonder of van ondernemingen van de sector, met inbegrip van de opleiding op het terrein.

De sociale partners zullen een discussie beginnen over de mogelijkheid om het fonds voor bestaanszekerheid door de opvolging van de opleidingsinspanningen te belasten.

Art. 4. Deze collectieve arbeidsovereenkomst treedt in werking op 1 januari 2017 en houdt op van kracht te zijn op 31 december 2018.
