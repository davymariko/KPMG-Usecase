Paritair Subcomité voor het Stads- en Streekvervoer

van het Waalse Gewest (PSC 328.02)

Collectieve arbeiïdsovereenkomst van 20 november 2019 betreffende de toekenning van elektronische ecocheques voor 2019

PREAMBULE

Deze collectieve arbeidsovereenkomst wordt gesloten tot uitvoering van de Collectieve arbeidsovereenkomst nr. 98 van 20 februari 2009 betreffende de ecocheques, gewijzigd door de collectieve arbeidsovereenkomsten nr. 98 bis van 21 december 2010, nr. 98 ter van 24 maart 2015, n° 98 quater van 26 januari 2016, n° 98 quinquies van 23 mei 2017 en nr. 98/6 van 16 juli 2019 (bekrachtigd door de KB's van 28 juni 2009, 24 maart 2011, 28 april 2015, 13 mei 2016, 2 november 2017 en 7 augustus 2019, gepubliceerd in het BS van 13 juli 2009, 8 april 2011, 12 mei 2015, 2 juni 2016, 21 november 2017 en 10 september 2019).

Deze overeenkomst wordt ook gesloten in toepassing van artikel 19quater van het koninklijk besluit van 28 november 1969 tot uitvoering van de wet van 27 juni 1969 ter herziening van de besluitwet van 28 december 1944 betreffende de maatschappelijke zekerheid der werklieden.

HOOFDSTUK I - Toepassingsgebied

Artikel 1 Deze overeenkomst is van toepassing op de werknemers en werkgevers die vallen onder het Paritair Subcomité voor het Stads- en Streekvervoer van het Waalse Gewest.

Voor de toepassing van de bepalingen van deze overeenkomst wordt onder werknemers verstaan de arbeiders en arbeidsters, de mannelijke en vrouwelijke bedienden en het directiepersoneel.

HOOFDSTUK II - DEFINITIES

Voor de toepassing van deze overeenkomst wordt onder ecocheque verstaan, het voordeel bij de aankoop van producten en diensten van ecologische aard die zijn opgenomen in de bij de collectieve arbeidsovereenkomst nr. 98 gevoegde lijst.

De werknemers kunnen met ecocheques alleen de producten of diensten van ecologische aard aankopen die expliciet opgenomen zijn in deze lijst. Hun geldigheid is beperkt tot 24 maanden, vanaf de datum van hun terbeschikkingstelling aan de werknemer.

Bij de afgifte van de ecocheques aan de betrokken werknemers, informeert de werkgever hen met alle dienstige middelen over de inhoud van de in artikel 3 van collectieve arbeidsovereenkomst nr. 98 genoemde lijst.

HOOFDSTUK III — Toekenningsmodaliteiten/Referentieperiode

Artikel 3 De partijen die deze collectieve arbeidsovereenkomst ondertekenen komen overeen dat de ecocheques aan de in artikel 1 bedoelde werknemers worden toegekend, in elektronische vorm, volgens de nadere regels bepaald in deze collectieve arbeidsovereenkomst.

De werknemers bedoeld in artikel 1 van deze collectieve arbeidsovereenkomst, die voltijds tewerkgesteld waren tijdens de gehele referentieperiode, ontvangen ecocheques voor een totaalbedrag van 250 euro voor het jaar 2019.

Deze ecocheques worden op niet-recurrente wijze en uitsluitend voor 2019 toegekend.

Artikel 4 Het bedrag van de ecocheques waarop de werknemer recht heeft, wordt berekend pro rata de tewerkstellingsperiodes en van de arbeidsregeling tijdens de referentieperiode.

Artikel 5 De referentieperiode bedraagt 11 kalendermaanden. De referentieperiode waarvoor de ecocheques zullen worden toegekend tot uitvoering van deze overeenkomst, gaat in op de eerste kalenderdag van de maand januari 2019 en verstrijkt op de laatste kalenderdag van de maand november 2019. De ecocheques worden toegekend in de maand die volgt op het verstrijken van de referentieperiode, met name in december 2019.

Hoofdstuk IV - Looptijd van de overeenkomst

Artikel 6 Deze collectieve arbeidsovereenkomst treedt in werking op de datum van de ondertekening ervan en verstrijkt van rechtswege op 31 december 2019.

Namen, 20 november 2019,
