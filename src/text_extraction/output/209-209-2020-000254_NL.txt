PARITAIR COMITE 209 VOOR DE BEDIENDEN VAN DE METAALFABRIKATENNIJVERHEID

Collectieve arbeidsovereenkomst van 13 januari 2020

betreffende de inning van de provinciale bijdrage voor vorming en opleiding voor de bedienden ressorterend onder de metaalfabrikatennijverheid (Paritair comité 209) - provincie Limburg - en tot wijziging van de collectieve arbeidsovereenkomst van 9 mei 1989 (23709/CO/209).

Artikel 1 — Toepassingsgebied

Deze collectieve arbeidsovereenkomst is van toepassing op de werkgevers en hun werknemers met een arbeidsovereenkomst voor bedienden van de ondernemingen gelegen in de provincie Limburg die behoren tot het Paritair Comité voor de bedienden van de metaalfabrikatennijverheid,

Artikel 2 — Bijdrage tewerkstelling en vorming

De bijdrage ingevoerd door artikel 2, 82 van de collectieve arbeidsovereenkomst van 9 mei 1989 (23709/CO/209), algemeen verbindend verklaard door het koninklijk besluit van 13 augustus 1990 (B.S. van 13 oktober 1990) zal vanaf 1 januari 2020 trimestrieel geïnd worden door het “Sociaal Fonds voor de Bedienden Metaal — SFBM” (KBO nr. 0541.831.805) en niet meer rechtstreeks door het “Limburgs Instituut van de Metaalverwerkende Nijverheid voor de Opleiding van Bedienden” (KBO nr. 0440.784.430).

Wat betreft de modaliteiten van inning wordt verwezen naar de statuten van het Sociaal Fonds voor de Bedienden Metaal.

Deze bijdrage bedraagt op 4 januari 2020 58,58 € per bediende op jaarbasis. Het verschuldigde kwartaalbedrag stemt overeen met één vierde van het jaarbedrag, afgerond tot het tweede decimaal.

Het bedrag van de jaarlijkse bijdrage wordt jaarlijks in het derde kwartaal geïndexeerd, Daartoe wordt het 4-maandelijkse gemiddelde van het gezondheidsindexcijfer van de maand juni van het lopende jaar geplaatst tegenover het 4-maandelijks gemiddelde van het gezondheidsindexcijfer van de maand juni van het vorige jaar. Het resultaat wordt afgerond tot het tweede decimaal.

Alle andere bepalingen uit de collectieve arbeidsovereenkomst van 9 mei 1989 blijven onverminderd van toepassing.

Artikel 3 = Duur

Deze collectieve arbeidsovereenkomst treedt in werking op 1 januari 2020 en wordt gesloten voor onbepaalde duur.

Zij kan door één van de partijen worden opgezegd mits een opzegging van zes maanden, die ten vroegste kan ingaan op 1 januari 2021, betekend bij een ter post aangetekende brief, gericht aan de Voorzitter van het Paritair Comité.

Neerlegging-Dé Regist.-Enregist N°: 157434/CO/
