Vervoer

CAO van 19 november 2019, gesloten in het Paritair Comité voor de scheikundige nijverheid, tot wijziging van de CAO van 21 februari 2018, betreffende het vervoer van de werknemers

ARTIKEL 1 — Voorwerp

Deze CAO heeft tot doel de sectorale CAO van 21 februari 2018 betreffende het vervoer van de arbeiders (nr.145188/CO/116) in overeenstemming te brengen met de CAO nr. 19/9 van de Nationale Arbeidsraad.

ARTIKEL 2 — Toepassingsgebied

Deze CAO is van toepassing op de werkgevers en op de arbeiders, hierna “de werknemer(s)” genoemd, van de ondernemingen welke ressorteren onder het Paritair Comité voor de scheikundige nijverheid.

Met “werknemer(s)” wordt verstaan: de mannelijke en vrouwelijke werknemers.

ARTIKEL 3

Artikel 5 van de voornoemde CAO van 21 februari 2018 betreffende het vervoer van de arbeiders wordt opgeheven en integraal vervangen als volgt:

Bijdrage van de werkgevers

81. Gemeenschappelijk openbaar treinvervoer

Wat het door de NMBS georganiseerde vervoer betreft, zal de tussenkomst van de werkgever in de prijs van het gebruikte vervoerbewijs vanaf 1 juli 2019 berekend worden op basis van de tabel met forfaitaire bedragen opgenomen in art. 3 van de collectieve arbeidsovereenkomst nr. 19/9 afgesloten in de Nationale Arbeidsraad.

&2. Gemeenschappelijk openbaar vervoer, met uitzondering van het treinvervoer

Voor wat betreft het gemeenschappelijk openbaar vervoer, met uitzondering van het treinvervoer, wordt vanaf 1 juli 2019 de tussenkomst van de werkgever in de prijs van de abonnementen vanaf 5 km bepaald volgens de modaliteiten als opgenomen in art. 4 van de collectieve arbeidsovereenkomst nr. 19/9 afgesloten in de Nationale Arbeidsraad.

83. Gecombineerd gemeenschappelijk openbaar vervoer

Voor wat betreft het gecombineerd gemeenschappelijk openbaar vervoer wordt vanaf 1 juli 2019 de tussenkomst van de werkgever in de prijs van het vervoersbewijs bepaald volgens de modaliteiten als opgenomen in art. 5 en art. 6 van. de collectieve arbeidsovereenkomst nr. 19/9 afgesloten in de Nationale Arbeidsraad.

64. Gemeenschappelijk openbaar vervoer op het grondgebied van een andere lidstaat

Voor wat betreft het gemeenschappelijk openbaar vervoer op het grondgebied van een andere lidstaat wordt vanaf 1 juli 2019 de tussenkomst van de werkgever in de prijs van het vervoersbewijs bepaald volgens de modaliteiten als opgenomen in art. 7 van de collectieve arbeidsovereenkomst nr. 19/9 afgesloten in de Nationale Arbeidsraad.

S5. Andere vervoermiddelen dan deze bedoeld in 81, 82, 83 en 84 van dit artikel 5

Voor wat betreft het gebruik van een ander vervoermiddel dan het openbaar vervoer voor een afgelegde afstand die minstens 5 kilometer moet bedragen, blijft de tussenkomst van de werkgever gekoppeld aan de vroegere tabel (vastgesteld in uitvoering van de wet van 27 juli 1962 tot vaststelling van een werkgeversbijdrage in het verlies geleden door de NMBS ingevolge de uitgifte van abonnementen voor werklieden en bedienden) op basis van het

gemiddelde van 70%, zoals opgenomen in bijlage en aangepast op 1 februari van ieder jaar (jaar N+1) aan de nieuwe tarieven.

ARTIKEL 4

Artikel 10 van de voornoemde CAO van 21 februari 2018 betreffende het vervoer van de bedienden wordt opgeheven en integraal vervangen als volgt:

“Deze CAO is gesloten voor bepaalde duur. Zij treedt in werking op 1 juli 2019 en eindigt op 31 juni 2020”.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.”

ARTIKEL 5 — Opheffingsbepaling

De CAO van 26 juni 2019, gesloten in het Paritair Comité voor de scheikundige nijverheid, tot wijziging van de CAO van 21 februari 2018, betreffende het vervoer van de arbeiders (nr. 152.887/CO/116) wordt integraal opgeheven en vervangen door onderhavige CAO.

ARTIKEL 6 - Duurtijd

Deze CAO is gesloten voor bepaalde duur en heeft uitwerking met ingang van 1 juli 2019 en eindigt op 30 juni 2020.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.
