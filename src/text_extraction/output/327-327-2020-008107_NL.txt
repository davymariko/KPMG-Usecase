Federale overheidsdienst Werkgelegenheid, Arbeid en Sociaal Overleg

ALGEMENE DIRECTIE COLLECTIEVE ARBEIDSBETREKKINGEN

Directie van de Griffie

ERRATUM

Paritair Comité voor de beschutte werkplaatsen en de sociale werkplaatsen

CAO nr. 159537/C0/327 van 04/06/2020

Verbetering in beide talen :

- In artikel 11, moet de benaming van het PC als volgt verbeterd worden : “Paritair Comité voor de beschutte werkplaatsen, de sociale werkplaatsen en de maatwerkbedrijven.

Beslissing van Û | -12- 2020

PARITAIR COMITE VOOR DE BESCHUTTE WERKPLAATSEN, DE SOCIALE WERKPLAATSEN EN DE 'MAATWERKBEDRIJVEN! (PC 327.00)

Collectieve arbeidsovereenkomst van 4 juni 2020 betreffende de tussenkomst van de werkgevers in de vervoerskosten in de ondernemingen voor initiatieven voor werkgelegenheidsontwikkeling in de sector van de buurtdiensten met een maatschappelijk doel, erkend door het Waals Gewest

HOOFDSTUK |. Toepassingsgebied Artikel 1 Deze collectieve arbeidsovereenkomst is van toepassing op de werkgevers van de Waalse ondernemingen voor initiatieven tot ontwikkeling van de werkgelegenheid in de sector van de buurtdiensten met een maatschappelijk doel die onder het Paritair Comité voor de beschutte werkplaatsen, de sociale werkplaatsen en de maatwerkbedrijven ressorteren, en op de werknemers die er tewerkgesteld zijn.

Onder “werknemers” verstaat men: de mannelijke en de vrouwelijke arbeiders en bedienden.

HOOFDSTUK II. Openbaar vervoer per spoor

Art. 2. Wat het vervoer betreft dat wordt georganiseerd door de NMBS, wordt de tussenkomst van de werkgever berekend op basis van de tabel van de forfaitaire bedragen die is opgenomen in artikel 3 van de collectieve arbeidsovereenkomst nr. 19/9 die is gesloten in de Nationale Arbeidsraad.

HOOFDSTUK III. Ander openbaar vervoer dan de spoorwegen, gecombineerd openbaar vervoer

Art. 3. De tussenkomst van de werkgever wordt bepaald volgens de wettelijke bepalingen waarin is voorzien door de collectieve arbeidsovereenkomst nr. 19/9 die is gesloten in de Nationale Arbeidsraad.

De werknemers hebben recht op een tussenkomst ten laste van de werkgever die gelijkwaardig is aan de bepalingen inzake terugbetaling waarin is voorzien voor het openbaar vervoer per spoor.

HOOFDSTUK IV. Verplaatsing uitgevoerd met privévervoermiddelen

Art. 4. De werknemers hebben recht op een tussenkomst ten laste van de werkgever die gelijkwaardig is aan de bepalingen inzake terugbetaling waarin is voorzien voor het openbaar vervoer per spoor en dit voor de daadwerkelijk gepresteerde dagen.

Per gepresteerde dag is deze tussenkomst gelijk aan het tarief van de maandelijkse treinkaart, gedeeld door 21. Voor de berekening van de afstand wordt verwezen naar de kortste reisweg tussen de plaats waar de werknemer gewoonlijk verblijft en de onderneming of de werkplaats.

HOOFDSTUK V. Terugbetalingstermijn

Art. 5. De tussenkomst van de werkgever in de vervoerkosten die worden gedragen door de werknemers, zal één keer per maand worden betaald voor de werknemers met een maandabonnement of tijdens de betalingsperiode die wordt toegepast in de onderneming voor wat betreft de vervoerbewijzen die geldig zijn voor een week.

HOOFDSTUK VI. Terugbetalingsmodaliteiten

Art. 6. a) De werkgevers zullen de werknemers bij hun aanwerving of bij elke adreswijziging om een attest/vervoerbewijs vragen dat is afgeleverd door de NMBS en/of andere openbare vervoermaatschappijen.

Als voor het attest betaald dient te worden, wordt dit bedrag terugbetaald door de werkgever tegen voorlegging van het betalingsbewijs.

b) Voor de gevallen waarin men zich met eigen middelen verplaatst, zoals voorzien in artikel 4 van deze collectieve arbeidsovereenkomst, vervangt een verklaring, waarin de afgelegde afstand wordt aangegeven en die wordt ondertekend door de werknemer, het bovengenoemde attest/vervoerbewijs.

c) De werkgevers kunnen op elk moment nagaan of het aantal kilometers overeenstemt met de realiteit.

Art. 7. De tegemoetkoming van de werkgever in de vervoerkosten is verschuldigd vanaf de eerste werkdag.

HOOFDSTUK VII. Vervoer dat volledig wordt georganiseerd door de werkgever

Art. 8. De bepalingen van deze collectieve arbeidsovereenkomst zijn niet van toepassing op de werkgevers die het vervoer van de werknemers volledig voor eigen rekening organiseren en dit uitsluitend in het geval waarin de werknemer volledig gratis wordt vervoerd.

In het tegengestelde geval en wanneer het vervoer wordt georganiseerd van een bepaalde plaats, zijn de bepalingen van deze CAO van toepassing in verhouding tot de afstand die wordt afgelegd volgens de voorwaarden die zijn bepaald in de artikelen 2 en 3 van deze CAO, Deze bepalingen moeten worden vastgelegd in een ondernemingsovereenkomst.

HOOFDSTUK VIII. Opdrachtkosten

Art. 9. De bepalingen van deze collectieve arbeidsovereenkomst leggen de regels vast voor de vergoeding van de verplaatsingskosten van de werknemers die zich met eigen middelen verplaatsen in het kader van een opdracht voor de onderneming. Indien nodig zullen deze werknemers recht hebben op een kilometervergoeding die overeenstemt met het kilometertarief dat van toepassing is bij de overheidsdiensten voor de motorvoertuigen en het tarief dat van kracht is voor de fietsen.

Onder opdrachtkosten moet men de kosten verstaan die naar behoren wordt gerechtvaardigd: -  Kilometerkosten - Parking

HOOFDSTUK IX. Bijzondere bepalingen

Art. 10. a) De bepalingen van deze collectieve arbeidsovereenkomst zijn niet van toepassing op de werkgevers die een systeem toepassen dat ten minste equivalent of gunstiger is.

b) Op ondernemingsvlak kunnen de sociale partners onderhandelen over een gunstigere CAO.

HOOFDSTUK X. Slotbepalingen

Art. 11. Deze collectieve arbeidsovereenkomst treedt in werking op 1 januari 2020 en wordt afgesloten voor onbepaalde duur.

Zij kan door elk van de partijen worden opgezegd met inachtneming van een opzeggingsperiode van 3 maanden. De opzegging wordt betekend per ter post aangetekend schrijven aan de voorzitter van het Paritair Comité voor de beschutte werkplaatsen en de sociale werkplaatsen. e= cx nenmeteetened Nes

Art. 12. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens

de werkgeversorganisaties anderzijds, vervangen door de ondertekening door de voorzitter en de secretaris van de door de leden goedgekeurde notulen van de vergadering.
