Paritair Comité voor de non-ferro metalen

Collectieve arbeidsovereenkomst van 2 september 2019

GEWAARBORGD MINIMUMLOON Artikel 1. Deze collectieve arbeidsovereenkomst is van toepassing op de ondernemingen die ressorteren onder het Paritair Comité voor de non ferro metalen en op de werklieden die zij tewerkstellen.

Onder “werklieden” wordt verstaan: de mannelijke en vrouwelijke werklieden

Aït. 2. Aan alle meerderjarige of daarmee gelijkgestelde werklieden die normale prestaties leveren wordt vanaf 1 mei 2019 een bruto maandloon verzekerd van € 2070,49, alle productiepremies inbegrepen, in de vorm van een tegenwaarde per uur van € 12,57 bruto (basis 38 uren per week), voor de prestaties voorzien in het arbeidsreglement van de onderneming.

Art. 3, De bedragen voorzien in deze collectieve arbeidsovereenkomst zijn gekoppeld aan het viermaandelijks gemiddelde van de gezondheidsindex van april 2019 (106,65) en worden aangepast volgens de bepalingen van de collectieve arbeidsovereenkomst van 10 juli 1997, gesloten in het Paritair Comité voor de non-ferro metalen, betreffende de koppeling van de lonen aan het prijsindexcijfer bij consumptie registratienummer 46021/CO/105)

Art. 4. De tegenwaarde per uur mag niet leiden tot een algemene verschuiving, noch van de ondernemingsbarema's, noch van de werkelijke lonen die dit bedrag reeds bereiken.

Art. 5. Deze collectieve arbeidsovereenkomst treedt in werking op 1 mei 2019 en is gesloten voor een onbepaalde duur. Zij kan door een van de partijen worden opgezegd met een opzegging van 3 maanden betekend bij een ter post aangetekende brief gericht aan de voorzitter van het paritair comité en aan elk van de ondertekenende partijen.

Deze collectieve arbeidsovereenkomst vervangt de bepalingen van de collectieve arbeidsovereenkomst van 12 juni 2017 gesloten in het Paritair Comité voor de non-ferro metalen betreffende het gewaarborgd minimumloon, geregistreerd onder het nummer 140.030/CO/105.
