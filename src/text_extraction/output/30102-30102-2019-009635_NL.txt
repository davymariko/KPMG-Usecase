Neerlegging-Dépôt: 27/06/2019 Regist.-Enregistr.: 24/07/2019 N°: 152807/CO/301.02

PARITAIR SUBCOMITÉ VOOR DE HAVEN VAN GENT

Collectieve arbeidsovereenkomst van 27 juni 2019 tot uitvoering van het nationaal sociaal akkoord havens 2013-2014 voor de vaklui en kraanmannen vast dienstverband

(uitdovend statuut) aan de haven van Gent |

Artikel 1 Deze collectieve arbeidsovereenkomst is van toepassing op de werkgevers die ressorteren onder het Paritair Subcomité voor de haven van Gent en de vaklui en kraanmannen in vast dienstverband (uitdovend statuut) die zij tewerkstellen.

Artikel 2 - omkadering en motivatie

Ondertekenende partijen stellen vast dat ingevolge de eigenheid van de organisatie van het werk aan de haven van Gent, waarbij de betrokken werknemers vast verbonden zijn met één werkgever en bijgevolg niet via het aanwervingslokaal passeren voor aanwerving, de werknemers in het statuut van vaklui en kraanman vast dienstverband (uitdovend statuut) geen aanspraak kunnen maken op “walking time”.

Artikel 3 - toekenning ecocheques

Voor de vaklui en kraanmannen in vast dienstverband aan de haven van Gent wordt een referteperiode vastgesteld die loopt van 1 mei 2018 tot en met 30 april 2019.

Iedere werknemer met een volledige referteperiode heeft recht op ecocheques: - bij voltijdse prestaties : 72 EUR

= bij minder dan voltijdse doch minimaal 4/5 prestaties : 60 EUR

- bij minder dan 4/5 doch minimaal halftijdse prestaties : 36 EUR

- bij minder dan halftijdse doch minimaal 1/5 prestaties : 12 EUR

- bij minder dan 1/5 prestaties : nihil

De nominale waarde bedraagt 6 EUR per ecocheque en de geldigheid van deze cheques is beperkt tot 24 maanden.

De werknemers kunnen met ecocheques alleen producten en diensten van ecologische aard kopen

die zijn opgenomen in de lijst bij CAO nr.98.

De CAO nr. 98 voorziet echter wel in regelmatige evaluaties van deze lijst.

Momenteel voorziet de lijst in 6 categorieën producten en diensten:

= energiebesparing;

- waterbesparing;

= bevordering van de duurzame mobiliteit;

- afvalbeheer;

- bevordering van ecodesign: producten en diensten met het Europese Ecolabel, of het EU-logo voor biologische productie;

- bevordering van aandacht voor de natuur.

CAO 27.6.2019 ecocheques vak+KM - Pag. 1 van 4

Artikel 4 - bepaling prestaties en onvolledige referteperiode

Aan de werknemers met een onvolledige referteperiode wordt het bedrag conform bovenstaande tabel betaald pro rata de geleverde prestaties.

Voor de werknemers die in de loop van de betreffende referteperiode in dienst zijn getreden van de werkgever of hem hebben verlaten, gebeurt de berekening van het aantal aan hen toe te kennen ecocheques op zijn minst pro rata temporis van de periodes gedurende de welke zij op basis van een arbeidsovereenkomst bij die werkgever waren tewerkgesteld tijdens het betreffende kalenderjaar.

De gewone inactiviteitsdagen die tussen twee tewerkstellingsperiodes liggen moeten in aanmerking worden genomen voor de vaststelling van de duur van de tewerkstellingsperiode. Dit is bijvoorbeeld het geval wanneer feestdagen of weekends zich tussen twee tewerkstellingsperiodes bevinden in het kader van twee opeenvolgende contracten voor bepaalde duur.

In geval van schorsing van het contract, gebeurt de berekening van het aantal toe te kennen ecocheques op z'n minst rekening houdend met het aantal dagen waarvoor de betrokken werknemers loon gekregen hebben, d.w.z, de weekdagen, de dagen arbeidsongeschiktheid gedekt door een gewaarborgd loon, omstandigheidsverlof waarvoor het loon behouden blijft, enz.

Worden eveneens in aanmerking genomen: de periodes gedurende dewelke de arbeidsovereenkomst geschorst is naar aanleiding van de jaarlijkse vakantie, ongeacht of deze dagen gedekt worden door vakantiegeld of niet.

Bovendien worden de volgende dagen gelijkgesteld met dagen waarvoor de werknemers loon

hebben gekregen:

- de dagen moederschapsverlof als bedoeld in artikel 39 van de arbeidswet van 16 maart 1971;

- de dagen arbeidsongeschiktheid gedekt door een vergoeding die wordt toegekend door de CAO nr. i2bis betreffende het toekennen van een gewaarborgd maandloon aan de werklieden in geval van arbeidsongeschiktheid ingevolge ziekte, ongeval van gemeen recht, arbeidsongeval of beroepsziekte;

- de dagen arbeidsongeschiktheid gedekt door een vergoeding die wordt toegekend overeenkomstig de CAO nr 13bis betreffende het toekennen van een gewaarborgd maandloon aan sommige bedienden in geval van arbeidsongeschiktheid ingevolge ziekte, ongeval van gemeen recht, arbeidsongeval of beroepsziekte.

Artikel 5 - ecocheques van geringe waarde Wanneer de waarde van de aan een werknemer toe te kennen ecocheques minder dan 10 EUR bedraagt, heeft de werkgever de keuze:

- ofwel kent hij de ecocheques toe; - ofwel voegt hij het bedrag, verhoogd met 50%, toe aan het brutoloon.

CAO 27,6.2019 ecocheques vak+KM - Pag. 2 van 4

Artikel 6 Alle betwistingen omtrent deze C.A.O. vallen onder de bevoegdheid van het Paritair Subcomité van de haven van Gent.

Deze collectieve arbeidsovereenkomst treedt in werking op 1 mei 2018. Zij wordt gesloten voor bepaalde duur en houdt op van toepassing te zijn op 30 april 2019.

CAO 27.6.2019 ecocheques vak+KM - Pag, 3 van 4
