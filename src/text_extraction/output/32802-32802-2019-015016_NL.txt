Paritair Subcomité voor het Stads- en Streekvervoer

van het Waalse Gewest (PSC 328.02)

Collectieve arbeidsovereenkomst van 20 november 2019

betreffende de sociale programmatie 2019-2020

Overwegende het koninklijk besluit van 19 april 2019 tot uitvoering van artikel 7, 81 van de wet van 26 juli 1996 tot bevordering van de werkgelegenheid en tot preventieve vrijwaring van het concurrentievermogen dat de maximale marge voor de loonkostenontwikkeling voor de periode 2019-2020 op 1,1% vastlegt ;

wordt overeengekomen wat volgt.

Hoofdstuk 1 — Toepassingsgebied Artikel 1. Deze overeenkomst is van toepassing op de werknemers en werkgevers die onder het Paritair Subcomité voor het Stads- en Streekvervoer van het Waalse Gewest vallen.

Voor de toepassing van de bepalingen van deze overeenkomst wordt onder werknemers het directiepersoneel, de kaderleden, de arbeiders en arbeidsters, de mannelijke en vrouwelijke bedienden verstaan.

Hoofdstuk 2: Lidmaatschap van de Sociale Dienst van het Waals Gewest Artikel 2. De partijen die deze collectieve arbeidsovereenkomst ondertekenen, wensen dat de Opérateur de Transport de Wallonie kan toetreden tot de "Service Social de la Région Wallonne” (SSRW) en dit op 1 januari 2020.

De ondertekenende partijen komen overeen dat, als het lidmaatschap om redenen buiten hun wil niet kan plaatshebben op 1 januari 2020, er opnieuw besprekingen zullen worden gevoerd in het Paritair Subcomité om een bestemming te zoeken voor het deel van de beschikbare maximale loonmarge dat nog zou moeten worden aangevuld (hetzij 0,44% op de beschikbare 1,1%), die moet worden bepaald door de partijen vanaf 1 januari 2020.

Hoofdstuk 3 : Afwerken van een collectieve arbeidsovereenkomst betreffende de loopbaanspaarrekening

Artikel 3. De partijen die deze collectieve arbeidsovereenkomst ondertekenen, verbinden zich ertoe de onderhandelingen die tot doel hebben een loopbaanspaarrekening in te voeren in 2020, af te ronden binnen het kader dat is bepaald door de artikelen 33 en volgende van de wet van 5 maart 2017 betreffende het werkbaar en wendbaar werk.

De onderhandelingen zullen hervatten op basis van het voorstel dat in 2017 werd gedaan door de werkgever, waarbij de mogelijkheid wordt opgenomen een rekening zonder maximum te creëren die uitsluitend kan worden gebruikt aan het einde van de loopbaan.

Hoofdstuk 4: Andere maatregelen die een impact hebben op de marge van

1,1%. Artikel 4, De barema's die van toepassing zijn op de werknemers van de Opérateur de Transport de Wallonie, worden op 1 oktober 2019 verhoogd met 0,66%.

De regularisatie van de maanden oktober en november zal worden uitgevoerd met de betaling van het loon van de maand december 2019.

Artikel 5. In december 2019 zal een ecocheque ter waarde van 250 euro per voltijdse werknemer worden toegekend.

Het bedrag van deze ecocheque zal worden bepaald in functie van de tewerkstelling van de werknemer in 2019 tijdens de referteperiode die wordt bepaald door de collectieve arbeidsovereenkomst betreffende de toekenning van ecocheques die gelijktijdig met deze collectieve arbeidsovereenkomst zal worden gesloten.

Artikel 6. Er zal een niet-recurrente brutopremie van 210 euro per voltijdse werknemer worden toegekend in december 2019.

Het bedrag van deze premie zal bepaald worden in functie van de tewerkstelling van de werknemer in 2019,

Artikel 7. Er wordt overeengekomen dat de veiligheidsagenten van de Direction Territoriale de Charleroi vanaf 1 januari 2019 de volgende baremische loopbaan genieten :

- __ Loopbaanplan III arbeiders:

- Overgang naar het loopbaanplan IV na 2 jaar:

- Na 12 jaar dienst in de functie (10 jaar in het loopbaanplan IV), toekenning van barema 19.

Hoofdstuk 5: Kwalitatieve bepalingen die geen impact hebben op de loonmarge.

Artikel 8. De partijen die deze collectieve arbeidsovereenkomst ondertekenen, komen overeen dat er een 1/10 ouderschapsverlof wordt ingevoerd volgens onderstaande modaliteiten :

- Voor de personeelsleden in beurtrol (voorbeelden: bestuurders, controleurs, dispatchers, informatiebedienden), 1/10 ouderschapsverlof a rato van één dag om de twee weken;

- Voor de arbeiders van de technische diensten, ouderschapsverlof a rato van een dag om de twee weken;

- Voor de bedienden van het kantoor waar ieder vertrek wordt geregeld, de beheerders van de planning, de monitoren-opleiders, ouderschapsverlof a rato van een dag om de twee weken.

-_ Voor al het personeel zal het ouderschapsverlof worden toegekend volgens de praktische modaliteiten die reeds lokaal worden toegepast in het kader van het 4/5 ouderschapsverlof:

- Voor alle andere functies dan diegene die hierboven vermeld zijn, zal het ouderschapsverlof per halve dag afhangen van de mogelijkheden om dit te organiseren binnen de dienst.

Er wordt ook overeengekomen dat het 1/10 ouderschapsverlof van start gaat op 1 november 2019.

Artikel 9. De werkgever waarborgt het tewerkstellingsvolume binnen de TEC-Groep tijdens de periode van de sociale programmatie, namelijk tot 31 december 2020.

Artikel 10. 81 Deze collectieve arbeidsovereenkomst wordt gesloten voor onbepaalde duur. Zij treedt in werking op 1 januari 2019.

82. In afwijking van 81. Hoofdstuk 2 treedt in werking op 1 januari 2020. 83. In afwijking van 81. Artikel 4 treedt in werking op 1 oktober 2019

84. In afwijking van 81. worden de artikelen 5 en 6 gesloten voor een bepaalde duur die van start gaat op 1 januari 2019 voor de duur van één jaar.

85. In afwijking van 81 treedt artikel 8 in werking op j november 2019

Wat de bepalingen van onbepaalde duur betreft, kan elke ondertekenende partij deze collectieve arbeidsovereenkomst opzeggen mits een opzeggingstermijn van drie maanden die per aangetekend schrijven wordt betekend aan de Voorzitter van het Paritair Subcomité voor het Stads-en Streekvervoer van het Waalse Gewest. In dat geval zal de partij die de overeenkomst opzegt, verplicht zijn een nieuwe ontwerptekst voor te stellen.

Namen, 20 november 2019.
