Neerlegging-Dépôt: 23/11/2018 Regist.-Enregistr.: 11/12/2018 N°: 149441/C0/330 |

PARITAIR COMITÉ VOOR DE GEZONDHEIDSINRICHTINGEN EN — DIENSTEN (PC 330)

Collectieve arbeidsovereenkomst van 12 november 2018 tot financiering van de tweede pensioenpijler en de jaarlijkse vaststelling van het percentage van de bijdragen

Artikel 1. Deze collectieve arbeidsovereenkomst is van toepassing op de werkgevers en de werknemers die ressorteren onder het paritair comité voor de gezondheidsinrichtingen en -diensten, en die behoren tot de onderstaande sectoren onder de bevoegdheid van de Vlaamse Gemeenschap en/of de Vlaamse Gemeenschapscommissie van het Brussels Hoofdstedelijk Gewest:

- de categorale ziekenhuizen (dit is elk ziekenhuis dat uitsluitend beschikt over een G-dienst (revalidatie van geriatrische patiënten) en/of een Sp-dienst (gespecialiseerde dienst voor behandeling en revalidatie) als vermeld in artikel 5, 81, |, eerste lid, 3° en 4°, van de bijzondere wet van 8 augustus 1980 tot hervorming der instellingen;

- de rusthuizen voor bejaarden, de rust- en verzorgingstehuizen, de dagverzorgingscentra, de assistentiewoningen, de centra voor kortverblijf voor bejaarden;

- de psychiatrische verzorgingstehuizen; - de initiatieven voor beschut wonen;

- de revalidatiecentra met uitsluiting van de instellingen waarmee het Verzekeringscomité van het Riziv op voorstel van het College van geneesheren directeurs, in uitvoering van artikel 22, 6° van de wet betreffende de verplichte verzekering voor geneeskundige verzorging en uitkeringen gecoördineerd op 14 juli 1994, een overeenkomst heeft gesloten en die niet vallen onder de toepassing van artikel 5, 8 1,1 5° van de bijzondere wet van 8 augustus 1980 tot hervorming van de instellingen.

Onder werknemers wordt verstaan: het mannelijk en vrouwelijk werklieden- en bediendepersoneel.

Artikel 2. Deze collectieve arbeidsovereenkomst wordt gesloten in uitvoering van het Vlaams Intersectoraal Akkoord (“VIA 5’) van 8 juni 2018, hoofdstuk 1.1.1.B.

Artikel 3. Met ingang vanaf het kalenderjaar 2019 wordt jaarlijks bij collectieve arbeidsovereenkomst, met betrekking tot het toepassingsgebied opgenomen in bovenstaand artikel 1, het bijdragenpercentage vastgesteld van de inning van de financiële middelen tot bijkomende financiering van de tweede pensioenpijler.

Artikel 4. De bijdragenpercentages vanaf het kalenderjaar 2019 worden op identieke wijze vastgesteld zoals van toepassing in de paritaire (sub)comités 318.02, 319.01, 327.01, 329.01 en 331.

Het bijdragenpercentage per kwartaal bedraagt 0,25 procent van het brutobedrag van de bezoldigingen, voor inhouding van de persoonlijke sociale zekerheidsbijdragen van de werknemers, verminderd met de patronale bijdrage van de social profitsector aan het Fonds tot vergoeding van de in geval van Sluiting van Ondernemingen ontslagen werknemers/Bijzonder Comité, inclusief de loonmatigingsbijdrage.

Wanneer voor het eerste en het tweede kwartaal van het toepasselijke kalenderjaar geen inning geschiedt, wordt het bijdragenpercentage van deze kwartalen toegevoegd aan de inning voor respectievelijk het derde en het vierde kwartaal van hetzelfde kalenderjaar.

Artikel 5, De te ontvangen bijdragen op basis van de jaarlijkse collectieve arbeidsovereenkomsten worden geïnd en gevorderd door de Rijksdienst voor Sociale Zekerheid bij toepassing van artikel 7 van de wet van 7 januari 1958 betreffende de fondsen voor bestaanszekerheid.

De Rijksdienst voor Sociale Zekerheid maakt deze bijdragen, met verwijzing naar de toepasselijke collectieve arbeidsovereenkomst, over aan het Sectoraal Spaarfonds van de federale sectoren, opgericht als fonds voor bestaanszekerheid bij collectieve arbeidsovereenkomst van 11 december 2008 tot oprichting van een fonds voor bestaanszekerheid genaamd “sectoraal spaarfonds van de federale sectoren” en vaststelling van zijn statuten (registratienummer 90982 [| Koninklijk Besluit van 19 juli

2011 [Belgisch Staatsblad van 9 september 2011), gesloten in het paritair comité voor de gezondheidsinrichtingen en -diensten.

Artikel 6. Hogergenoemd fonds voor bestaanszekerheid zal de financiële middelen, afkomstig uit de bijdragen zoals bepaald in deze collectieve arbeidsovereenkomst en in de toepasselijke jaarlijkse collectieve arbeidsovereenkomsten, vanaf hun beschikbaarheid aanwenden voor de werknemers die behoren tot het toepassingsgebied van onderhavige collectieve arbeidsovereenkomst, ter financiering van hun tweede pensioenpijler waarvoor hogergenoemd fonds voor bestaanszekerheid als inrichter optreedt.

Artikel 7, Deze collectieve arbeidsovereenkomst gaat in vanaf de datum van ondertekening.

Zij is gesloten voor onbepaalde tijd en kan worden opgezegd door elk van de partijen, mits een opzeggingstermijn van zes maanden, bij een ter post aangetekende brief gericht aan de voorzitter van het paritair comité voor de gezondheidsinrichtingen en -diensten die alle ondertekenende organisaties hiervan in kennis stelt.

De opzeggingstermijn begint te lopen vanaf de eerste dag van de maand die volgt op de datum waarop de voorzitter van het paritair comité voor de gezondheidsinrichtingen en —diensten de betrokken organisaties in kennis heeft gesteld van de opzegging.
