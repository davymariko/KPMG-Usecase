Paritair Comité voor het kappersbedrijf en de schoonheidszorgen

Collectieve arbeidsovereenkomst van 20 oktober 2020

Vaststelling van de werkgeversbijdragen aan het “Fonds voor bestaanszekerheid van het kappersbedrijf en de schoonheidszorgen" ter financiering van de maatregelen ter bevordering van de tewerkstelling en de vorming van de risicogroepen.

HOOFDSTUK 1. Toepassingsgebied

Artikel 1. Deze collectieve arbeidsovereenkomst is toepasselijk op de werkgevers en werknemers van

de ondernemingen die behoren tot de bevoegdheid van het Paritair Comité voor het kappersbedrijf en

de schoonheidszorgen.

Onder "werknemers" verstaat men : de arbeiders, de arbeidsters en de bedienden.

HOOFDSTUK II. Bepalingen

Art. 2. In toepassing van de wet van

27 december 2006 houdende diverse bepalingen (D), inzonderheid hoofdstuk VIJL, afdelingen 1 en 2, en van het koninklijk besluit van 19 februari 2013 tot uitvoering van artikel 189, 4de lid van dezelfde wet, wordt voor de jaren 2021 en 2022 een werkgeversbijdrage aan het "Fonds voor bestaanszekerheid van het kappersbedrijf en de schoonheidszorgen" vastgesteld waarvan het bedrag hierna wordt bepaald.

Art. 3. Bovenvermelde werkgeversbijdrage

wordt bepaald op 0,10 pet. van de brutoloonmassa per kwartaal voor de periode van 1 januari 2021 tot en met 31 december 2022. Voor dezelfde periode wordt een extra bijdrage van 0,05 pct. van de brutoloonmassa per kwartaal toegepast.

Art. 4. De werkgevers moeten een jaarlijkse inspanning van ten minste 0,05 pct. van de loonmassa voorbehouden aan één of meerdere van de risicogroepen bedoeld in artikel 1 van voornoemde koninklijk besluit van 19 februari 2013.

Van de vorige alinea bedoelde inspanning moet minstens de helft besteed worden aan initiatieven ten voordele van een of meerdere van de volgende groepen :

a) de jongeren die nog geen 26 jaar oud zijn en opgeleid worden hetzij in een stelsel van alternerend leren, hetzij in het kader van een individuele beroepsopleiding in een onderneming, bedoeld in artikel 27, 6° van het koninklijk besluit van 25 november 1991 houdende de werkloosheidsreglementering, hetzij in het kader van een instapstage, bedoeld in artikel 36quater van hetzelfde koninklijk besluit van 25 november 1991;

b) de niet-werkenden en de personen die sinds minder een jaar werken en niet werkend waren op het ogenblik van hun indiensttreding zoals bedoeld in artikel 1, 3° van het koninklijk besluit van 19 februari 2013, die nog geen 26 jaar oud zijn.

+!

Art. 5. In toepassing van het artikel 9 van de collectieve arbeidsovereenkomst van 25 maart 1991 ter instelling van een fonds voor bestaanszekerheid en ter vaststelling van zijn statuten, geregistreerd onder het nr. 27.766/CO/314, wordt de bijdrage bedoeld in artikel 3 geïnd door de Rijksdienst voor Sociale Zekerheid.

Art. 6. Deze collectieve arbeidsovereenkomst wordt afgesloten voor bepaalde tijd. Ze treedt inwerking op 1 januari 2021 en houdt op van kracht te zijn op 31 december 2022.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
