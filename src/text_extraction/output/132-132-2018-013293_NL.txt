Paritair Comité voor de ondernemingen van technische land- en tuinbouwwerken

Collectieve arbeidsovereenkomst van 30 november 2018

Inspanningen ten voordele van de risicogroepen voor het jaar 2019 en 2020.

Artikel 1. Deze collectieve arbeidsovereenkomst is van toepassing op de werkgevers en hun werknemers van de ondernemingen die ressorteren onder het Paritair Comité voor de ondernemingen van technische land- en tuinbouwwerken.

Onder "werknemers" wordt verstaan : de arbeiders en arbeidsters.

Art. 2. Deze collectieve arbeidsovereenkomst werd gesloten in toepassing van titel XIII, hoofdstuk VIII, afdeling 1 - Inspanning ten voordele van personen die behoren tot de risicogroepen, van de wet van

27 december 2006 houdende diverse bepalingen (I).

Art. 3. Voor de looptijd van deze overeenkomst wordt een bijdrage van 0,10 pct. berekend op grond van het volledige loon van de werknemers tewerkgesteld op grond van een overeenkomst in de zin van de wet van 3 juli 1978 betreffende de arbeidsovereenkomsten, zoals bedoeld ín artikel 23 van de wet van 29 juni 1981 houdende de algemene beginselen van de sociale zekerheid voor werknemers en de uitvoeringsbesluiten van deze wet, en gestort aan het "Waarborg- en Sociaal Fonds voor de ondernemingen van technische land- en tuinbouwwerken",

Art. 4. In toepassing van artikel 11 van de collectieve arbeidsovereenkomst van 25 mei 1976, nr. 3884, gesloten in hetzelfde paritair comité, tot oprichting van een fonds voor bestaanszekerheid en tot vaststelling van zijn statuten, algemeen verbindend verklaard bij koninklijk besluit van

4 oktober 1976, bekendgemaakt in het Belgisch Staatsblad van 30 oktober 1976, wordt de bij artikel 3 vastgestelde bijdrage geïnd en ingevorderd door de Rijksdienst voor Sociale Zekerheid.

De in artikel 3 vermelde bijdrage zal gedurende het jaar 2019 en 2020 door de RSZ geïnd worden:

15° kwartaal : 0,10 % 29° kwartaal : 0,10 % 3% kwartaal : 0,10 % 4% kwartaal : 0,10 %

Art. 5. De in artikel 3 vermelde bijdrage zal aangewend worden ter ondersteuning van vormingsen opleidingsinitiatieven van personen uit risicogroepen. Onder deze "risicogroepen" dient verstaan te worden:

- alle werkzoekenden ongeacht hun opleiding die in aanmerking wensen te komen voor een tewerkstelling in de sector;

- de werknemers tewerkgesteld in de sector die ten gevolge van de toepassing van nieuwe technologieën

of arbeidsprocessen een bij- of omscholing moeten ontvangen;

„ werkzoekende jongeren; - oudere werknemers en mindervalide werknemers;

- alle laaggekwalificeerdewerknemers.

De bijdrage kan eveneens aangewend worden om deel te nemen aan regionale tewerkstellingsprogramma's die in aanmerking komen voor regionale of Europese financiering.

Art. 6. Overeenkomstig het koninklijk besluit van

19 februari2013 tot uitvoering van artikel 189, 4de lid van de wet van 27 december 2006 houdende diverse bepalingen (1) (Belgisch Staatblad van 8 april 2013), dient 0,05 pet. van de loonmassa aan te rekenen op de voornoemde bijdrage bepaald in artikel 2, voorbehouden te worden ten gunste van één of meerdere groepen opgesomd in artikel 1 van het koninklijk besluit van 19 februari 2013.

Van de 0,05 pet. van de loonmassa waarvan hiervoor bepaald, dient 0,025pct. besteed te worden aan de werknemers bepaald in artikel 2 van het koninklijk besluit.

Art. 7. Het Waarborg en Sociaal Fonds voor de Ondernemingen van Technische Land- en Tuinbouwwerken wordt belast met de coördinatie, de opvolging en de evaluatie van de in artikelen 5 en 6 vermelde initiatieven.

Art. 8. Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2020.
