PC 136

Stelsel van werkloosheid met bedrijfstoeslag (SWT) op de leeftijd van 59 jaar

Collectieve arbeidsovereenkomst van 13 mei 2019

Toepassingsgebied en Context

Artikel 1 - Deze collectieve arbeidsovereenkomst is van toepassing op de werkgevers en de arbeiders en arbeidsters tewerkgesteld in de ondernemingen die onder de bevoegdheid van het paritair comité voor de papier- en kartonbewerking ressorteren.

Deze CAO wordt gesloten in aanvulling op de CAO “Stelsel van werkloosheid met bedrijfstoeslag (SWT) op de leeftijd van 58 of 59 jaar” van 22 juni 2017, geregistreerd onder nummer

# 4 LE a nn . ; 140598/c0/136. À KB 42-11-71 - BE S/1U/ A2)

Voormelde CAO van 22 juni 2017 werd gesloten voor bepaalde duur en loopt tot 31 december 2018 met verlenging tot 30 juni 2019 onder voorbehoud van verlenging van de wettelijke basis. Inmiddels werden de kadercao’s afgesloten in de NAR, die de wettelijke basis vormen voor deze verlenging. Onderhavige CAO strekt ertoe de bestaande CAO aan te vullen met de verwijzing naar de kadercao'’s.

SWT vanaf 59 jaar met een beroepsloopbaan van minstens 33 jaar en 20 jaar nachtarbeid of een zwaar beroep gedurende 5/10 of 7/15 jaar

Artikel 2 - Voor de periode van 1 januari 2019 tot 30 juni 2019 kunnen de arbeiders en arbeidsters die voldoen aan de voorwaarden omschreven in de artikelen 2 en 3 van de CAO van 22 juni 2017 waarnaar hierboven reeds werd verwezen, genieten van een stelsel van werkloosheid met bedrijfstoeslag conform de bepalingen van CAO 130 en 131 van de NAR, afgesloten op 23 april 2019.

SWT vanaf 59 jaar met een zwaar beroep

Artikel 3 - Voor de periode van 1 januari 2019 tot 30 juni 2019 kunnen de arbeiders en arbeidsters die voldoen aan de voorwaarden omschreven in de artikelen 4 tot en met 6 van de CAO van 22 juni 2017 waarnaar hierboven reeds werd verwezen, genieten van een stelsel van werkloosheid met bedrijfstoeslag conform de bepalingen van CAO 132 van de NAR, afgesloten op 23 april 2019.

SWT vanaf 59 jaar met een beroepsloopbaan van 40 jaar

Artikel 4 - Voor de periode van 1 januari 2019 tot 30 juni 2019 kunnen de arbeiders en arbeidsters die voldoen aan de voorwaarden omschreven in de artikelen 7 tot en met 9 van de CAO van 22 juni 2017 waarnaar hierboven reeds werd verwezen, genieten van een stelsel van werkloosheid met bedrijfstoeslag conform de bepalingen van CAO 134 en 135 van de NAR, afgesloten op 23 april 2019.

SWT vanaf 58 jaar voor sommige oudere mindervalide werknemers en werknemers met ernstige lichamelijke problemen

Artikel 5 - Conform de bepalingen voorzien in artikel 10 van de CAO van 22 juni 2017, zoals hogervermeld, en conform de bepalingen van CAO 133 van de NAR afgesloten op 23 april 2019, kunnen de arbeiders en arbeidsters die de voorgeschreven procedure met succes doorlopen in dit stelsel van werkloosheid met bedrijfstoeslag treden vanaf de leeftijd van 58 jaar.

Slotbepalingen

Artikel 6 - De bepalingen omschreven in de artikelen 11 tot en met 15 in de collectieve arbeidsovereenkomst van 22 juni 2017 blijven ongewijzigd van toepassing.

Artikel 7 — Deze collectieve arbeidsovereenkomst is van bepaalde duur en geldt vanaf 1 januari 2019 tot 30 juni 2019. Zij wordt niet stilzwijgend verlengd.
