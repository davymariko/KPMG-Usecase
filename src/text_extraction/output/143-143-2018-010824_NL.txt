Paritair Comité voor de zeevisserij Neerlegging-Dépôt: 07/08/2018 Regist.-Enregistr.: 28/08/2018 N°: 147278/C0/143

Collectieve arbeidsovereenkomst van 05 juli 2018.

Financiële tussenkomst in de opleidingskost voor de basisopleiding in veiligheid onderdeel Basic Safety Training in het kader van artikel 3 h) financieren en organiseren van specifieke maatregelen ter bevordering van de werkgelegenheid van de CAO Nr. 108594/CO/143 van 09 juni 2011.

Art. 1. In toepassing van artikel 3 h) van de collectieve arbeidsovereenkomst van 09 juni 2011, gesloten in het Paritair Comité voor de zeevisserij, tot wijziging en coördinatie van de statuten van het Zeevissersfonds, algemeen bindend verklaard bij koninklijk besluit van 20 februari 2013, kunnen de sociale partners vertegenwoordigd in het “Zeevissersfonds” een financiële tussenkomst in de opleidingskost voor de basisopleiding in veiligheid onderdeel Basic Safety Training voorzien.

Art. 2. De opleidingskost voor de basisopleiding in veiligheid onderdeel Basic Safety Training wordt voor 75% gedragen door het Zeevissersfonds.

Art.3. De tussenkomst van 75% gedragen door het Zeevissersfonds is voor maximaal 15 personen. Art. 4. 1/ De starter die zich tot matroos wenst op te leiden meldt zich aan bij het secretariaat van het Zeevissersfonds voor inschrijving.

2/ Hij stort 25% van de opleidingskost op rekening van het Zeevissersfonds. 3/ Na ontvangst schrijft het secretariaat hem/haar in voor de opleiding Basic Safety Training.

A/ Wanneer de starter een erkenning bekomt als zeevisser kan hij/zij de 25% in de opleidingskost, die hij/zij heeft gestort, terugvragen aan het Zeevissersfonds.

Art. 5. Al de betwistingen betreffende de toepassing van deze collectieve arbeidsovereenkomst kunnen worden voorgelegd aan het Parítair Comité voor de zeevisserij.

Deze collectieve arbeidsovereenkomst treedt in werking op O1 juli 2018 en is geldig voor één jaar. Ze kan worden opgezegd door elk van de partijen met een opzeggingstermijn van 3 maanden, te betekenen per aangetekend schrijven aan de voorzitter van het paritair comité.
