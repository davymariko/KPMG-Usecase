Neerlegging-Dépôt: 26/11/2019 Regist.-Enregistr.: 17/12/2019 N°: 156002/C0/302

Collectieve arbeidsovereenkomst van 30 oktober 2019, gesloten in het Paritair Comité voor het hotelbedrijf, betreffende de toekenning van het stelsel van werkloosheid met bedrijfstoeslag vanaf 62 jaar

Hoofdstuk [ - Doel

Art. 1. De voorliggende collectieve arbeidsovereenkomst is bedoeld om een sectoraal kader voor werkloosheid met bedrijfstoeslag vast te leggen waarvan op ondernemingsniveau over gunstiger modaliteiten kan worden onderhandeld.

Hoofdstuk Il - Toepassingsgebied Art. 2. 8 1. De voorliggende collectieve arbeidsovereenkomst is van toepassing op de werkgevers en de werknemers van ondernemingen behorend tot de bevoegdheid van het Paritair Comité voor het hotelbedrijf die gebonden zijn door een arbeidsovereenkomst van arbeider/bediende.

8 2. Onder “werknemers" verstaat men zowel de mannelijke als de vrouwelijke werknemers. Hoofdstuk II - Recht op bedrijfstoeslag voor ontslagen werknemers

Art. 3. Een aanvullende vergoeding wordt toegekend aan werknemers die ontslagen worden tijdens de looptijd van de voorliggende collectieve arbeidsovereenkomst, om andere redenen

dan dringende reden en die voldoen aan de hierna vermelde voorwaarden.

Art. 4. 8 1. De werknemers moeten voldoen aan leeftijds- en loopbaanvoorwaarden.

8 2. De leeftijdsvoorwaarde is 62 jaar.

De voormelde leeftijdsvoorwaarde moet worden vervuld binnen de geldigheidsperiode van de voorliggende collectieve overeenkomst en, bovendien, op het einde van de arbeidsovereenkomst.

8 3. Bij toepassing van artikel 2, 5 1 van het K.B. van 3 mei 2007 tot regeling van het stelsel van werkloosheid met bedrijfstoeslag geldt de volgende loopbaanvoorwaarde :

1° 40 jaar voor mannelijke werknemers; 2° 31 jaar voor vrouwelijke werknemers. De in de vorige alinea beoogde beroepsloopbaan wordt voor werkneemsters op 35 jaar

gebracht vanaf 1 januari 2019, op 36 jaar vanaf 1 januari 2020 en op 37 jaar vanaf 1 januari 2021.

De voormelde loopbaanvoorwaarde moet ten laatste op het einde van de arbeidsovereenkomst worden vervuld.

Hoofdstuk IV - Toepassingsmodaliteiten

Art. 5. In geval van overstap van een deeltijdse loopbaanonderbreking, van tijdskrediet, van loopbaanvermindering of van een halftijdse vermindering van de prestaties naar een stelsel van werkloosheid met bedrijfstoeslag wordt de aanvullende vergoeding berekend op basis van het referteloon dat overeenkomt met het arbeidsstelsel van vóór de vermindering van de arbeidsprestaties.

Art. 6. Aan de werknemers die voldoen aan de voorwaarden in het K.B. van 3 mei 2007, zal de aanvullende vergoeding betaald worden door het “Waarborg en Sociaal Fonds voor de hotel-, restaurant-, café- en aanverwante bedrijven”.

Art. 7. Alles wat niet expliciet bepaald wordt in de voorliggende collectieve arbeidsovereenkomst wordt geregeld door de bepalingen uit de collectieve arbeidsovereenkomst nr. 17 van 19 december 1974 van de Nationale Arbeidsraad.

Hoofdstuk V - Geldigheidsduur

Art. 8. De voorliggende collectieve arbeidsovereenkomst treedt in werking op 1 januari 2019 en treedt buiten werking op 31 december 2021.
