Neerlegging-Dépôt: 20/09/2019

Regist.-Enregistr.: 15/10/2019 |

N°: 154429/CO/143

Paritair Comité voor de Zeevisserij

Collectieve arbeidsovereenkomst van 12 september 2019.

Vaststelling van een syndicale premie

Artikel 1. In toepassing van artikel 19 van de statuten van het fonds voor bestaanszekerheid, genaamd “Waarborg- en sociaal Fonds voor de Zeevisserij", wordt aan de werklieden en werksters, beoogd in de artikelen 5,b) en 18 van dezelfde statuten, een syndicale premie toegekend.

Art.2.

Het bedrag van de syndicale premie is gelijk aan 1/12 van 145 Euro voor iedere maand arbeidsprestaties verricht gedurende de referentieperiode van 1 juli van het voorgaande jaar tot 30 juni van het lopende jaar.

Elke maand gedurende welke de werklieden en werksters zijn ingeschreven in het personeelsregister en erin werden ingeschreven ten laatste op de 15e dag van de maand of uitgeschreven na de 15e dag van de maand moet als een maand arbeidsprestaties worden beschouwd.

Art. 3. De werklieden en werksters hebben recht op de betaling van de premie indien zij voldoen aan de voorwaarden inzake de sociale vrede vastgesteld bij artikel 18 van genoemde statuten en op 30juni van het lopend jaar een anciënniteit van ten minste zes maanden hebben bij een of meerdere werkgevers bedoeld in artikel 5,a) van de statuten.

Art.4.

De syndicale premie wordt betaald in de loop van het derde kwartaal van het lopend jaar.

Art 5. De werklieden en werksters die op de datum van de aanvang van de betalingsperiode van de syndicale premie volledig en onvrijwillig werkloos zijn, maar voldoen aan de voorwaarden vastgesteld bij artikel 3, hebben eveneens recht op de betaling van deze premie.

Deze bepaling is ook van toepassing op de rechthebbenden van de gedurende de periode van 1 juli van het voorgaande jaar tot de datum waarop de betaalperiode ingaat overleden werklieden af werksters.

Art.6.

De syndicale premie wordt betaald door de werknemersorganisaties welke zijn vertegenwoordigd in het Paritair Comité voor de zeevisserij op voorlegging van het door de werkgever(s) ingevuld formulier, uitgereikt door het “Waarborg- en Sociaal Fonds voor de zeevisserij", waarop de werkman of werkster voor ontvangst van het erin vermelde bedrag van de premie tekenen.

De formulieren worden door het genoemde Fonds via de werknemersorganisatie aan de werknemers bezorgd.

Art. 7. De werklieden of werksters kunnen de betaling van de syndicale premie slechts bekomen bij deze van de in artikel 18 van de statuten van het fonds bedoelde werknemersorganisaties, waarbij zij, op de datum waarop de betaalperiode ingaat, minstens zes maanden zijn aangesloten.

Arte.

De terugbetaling aan de werknemersorganisaties van de betaalde syndicale premies geschiedt door bet “Waarborg- en Sociaal Fonds voor de zeevisserij" op voorlegging van de in artikel 6 bedoelde formulieren.

Art,9.

Deze collectieve arbeidsovereenkomst treedt in werking op 1 juli 2019 en is gesloten voor onbepaalde tijd. Ze vervangt de collectieve arbeidsovereenkomst van 05 juli 2018, gesloten in het Paritair Comité voor de zeevisserij, tot vaststelling van een syndicale premie, algemeen verbindend verklaard bij koninklijk besluit van 04 november 2018, Belgisch Staatsblad van 16 november 2018 (nr. 147094/CO/143).

Elk van de contracterende partijen kan ze opzeggen met een opzeggingstermijn van drie maanden, betekend bij een ter post aangetekende brief, gericht aan de voorzitter van het Paritair Comité voor de zeevisserij,
