Syndicale vorming

CAO van 22 oktober 2019 betreffende de syndicale vorming, gesloten in het Paritair Comité voor de bedienden uit de

scheikundige nijverheid

ARTIKEL 1

Deze CAO is van toepassing op de werkgevers van de ondernemingen welke ressorteren onder het Paritair Comité voor de bedienden uit de scheikundige nijverheid en op de bedienden waarvan de functies opgenomen zijn in de classificatie der functies opgesteld door dit Paritair Comité (hierna “de werknemer(s)” genoemd.

Met « werknemer(s) wordt verstaan de mannelijke en vrouwelijke werknemers.

Organisatie van de syndicale vorming

ARTIKEL 2

Met het oog op de deelneming aan opleidings- of vervolmakingscursussen, ingericht door de representatieve syndicale organisaties, zijn de effectieve of plaatsvervangende leden van de ondernemingsraden, van de comités voor preventie en bescherming op het werk en van de syndicale delegaties, ten belope van ten hoogste 400 afgevaardigden per jaar voor de chemische nijverheid, gemachtigd gedurende ten hoogste 12 dagen per 2 jaar aan genoemde cursussen deel te nemen.

Die afwezigheden mogen niet langer duren dan 6 maal twee dagen of dan 4 maal drie dagen per deelnemer, behalve afwijking toegestaan door het ondernemingshoofd binnen de grens van de twaalf tweejaarlijkse dagen.

Het voornoemd effectief van 400 deelnemers wordt bij gemeenschappelijk akkoord tussen de ondertekenende syndicale organisaties

verdeeld.

ARTIKEL 3 a) De syndicale organisaties dienen de

werkgevers, ten minste drie weken vooraf, schriftelijk, het onderwerp van de vorming, de namen van de deelnemers en de data mede te delen waarop hun leden afwezig wensen te zijn voor het volgen van een syndicale vorming. Aanvragen die de verwittigingstermijn niet respecteren, kunnen als niet geldig beschouwd worden.

b) Wanneer de werkgever oordeelt dat een

C

amer

ontvankelijke en tijdige aanvraag tot het bijwonen van een syndicale opleidingsen/of vervolmakingscursus de goede organisatie van het werk in het gedrang brengt of wanneer er opmerkingen zijn met betrekking tot de aanvraag op zich, zal hij, binnen een termijn van een week, vanaf de datum van ontvangst van de schriftelijke verwittiging, zijn verzet meedelen.

Gezien de problemen in verband met de organisatie van het werk en om elk productieverlies zoveel mogelijk te vermijden, dienen de syndicale organisaties ervoor te zorgen te voorkomen dat een te groot aantal van hun leden van éénzelfde onderneming tegelijk zouden aangewezen worden om samen opleidingscursussen te volgen.

Zij zullen de vervanging van de afwezige leden trouwens vergemakkelijken. Sommige omstandigheden, zoals de afwezigheid van andere werknemers op dezelfde werkpost, kunnen de afwezigheid onmogelijk maken, op gevaar af dat de goede gang van de onderneming zou ontwricht worden. In dat geval zal de werkgever de geïnteresseerde syndicale organisatie verwittigen en de vervanging van de verhinderde afgevaardigde vergemakkelijken. De geïnteresseerde vakbond deelt minstens één week voor de aanvang van de cyclus de naam van de nieuwe deelnemer mede.

In de geschillen die daarover tussen de werkgever en de syndicale afgevaardigden of de syndicale organisaties zouden kunnen ontstaan, zal door de Belgische federatie van de chemische industrie

en Van life sciences VZW (essenscia) en de betrokken syndicale organisaties bemiddeld worden.

d) De afgevaardigden die verzocht worden die vormingsdagen bij te wonen, dienen aan de hand van een bewijsstuk aan te tonen dat zij er werkelijk aan deelgenomen hebben.

ARTIKEL 4

De economische en sociale vorming moet de vertegenwoordigers van de werknemers de gelegenheid bieden aanvullende kennis op te doen die nuttig is voor hun opdracht in de schoot van de onderneming, en dat in het belang van alle partijen.

ARTIKEL 5

a) De vertegenwoordigers van de werknemers mogen, ten belope van ten hoogste één afgevaardigde per technische bedrijfseenheid en per ondertekenende syndicale organisatie, éénmaal per jaar gedurende één dag wegblijven om een syndicaal congres bij te wonen dat door de ondertekenende syndicale organisaties ingericht wordt.

b) De leden van de nationale comités mogen afwezig zijn om deel te nemen aan de vergaderingen van die comités, ingericht door de ondertekenende syndicale organisaties.

Deze afwezigheden mogen in het totaal de 4 werkdagen per jaar niet overschrijden.

c) Wat de syndicale congressen betreft verbinden de syndicale organisaties er zich toe de betrokken werkgevers ten minste twee weken vooraf, schriftelijk daarvan op de hoogte te brengen en ten minste zeven

dagen te voren voor de vergaderingen der nationale comités.

ARTIKEL 6

Voor de afwezigheden, vermeld in de artikels 2 en 5, zullen de betrokkenen de bezoldiging ontvangen die ze normaal zouden getrokken hebben indien zij gewerkt hadden.

ARTIKEL 7

Met ingang van 1 januari 2019 wordt een financiële reserve samengesteld met het doel de syndicale vorming van de vertegenwoordigers van de werknemers uit de scheikundige nijverheid te financieren, tot een maximumbedrag van 225.000 EUR per kalenderjaar. Met ingang van 1 januari 2019 wordt eenzelfde bedrag per kalenderjaar toegekend aan de Belgische federatie van de chemische industrie en van life sciences VZW (essenscia) met het oog op de vervolmaking van de vorming van de werkgeversvertegenwoordigers in de sociale dialoog.

Met ingang van 1 januari 2020 worden deze beide financiële reserves opgetrokken tot een maximumbedrag van 250.000 EUR per kalenderjaar.

Deze financiële reserve zorgt bovendien voor de dekking van een gedeelte van de jaarlijkse bijdrage van de gesyndiceerden onder de in S1 van artikel 1 van deze CAO bedoelde werknemers, ten belope van 4.150.000 EUR per jaar met ingang van 1 januari 2019 en 4.550.000 EUR met ingang van 1 januari 2020.

ARTIKEL 8 De financiële reserve bedoeld in artikel 7 wordt samengesteld door een jaarlijkse bijdrage.

Deze bijdrage wordt, vanaf het jaar 2012, bepaald volgens artikel 4 van de statuten van het “Sociaal Fonds voor de bedienden uit de scheikundige nijverheid” voorzien in de CAO van 1 juli 2011, gesloten in het Paritair Comité voor de bedienden uit de scheikundige

nijverheid, tot oprichting van een fonds “Sociaal Fonds voor de bedienden uit de scheikundige nijverheid” genaamd, en vaststelling van zijn statuten.

ARTIKEL 9

De jaarlijkse bijdrage zoals bedoeld in artikel 8 wordt, vanaf het jaar 2012, geïnd en ingevorderd door de Rijksdienst voor Sociale Zekerheid bij toepassing van artikel 7 van de wet van 7 januari 1958 betreffende de fondsen voor bestaanszekerheid.

ARTIKEL 10

Het toekennen van een voordeel aan de gesyndiceerde werknemers, geregeld door deze CAO, sluit op dit gebied elke eis op het

niveau van de ondernemingen en de sector uit, en is ondergeschikt aan de naleving van de sociale vrede in de ondernemingen bedoeld in artikel 1 van deze CAO.

Slotbepalingen

ARTIKEL 11

Deze CAO vervangt de CAO betreffende de syndicale vorming gesloten op 20 juni 2017 (nr.° 141374/C0/207) in het Paritair Comité voor de bedienden uit de scheikundige nijverheid.

ARTIKEL 12

Deze CAO treedt in werking op 1 januari 2019 en is gesloten voor onbepaalde duur.

De bepalingen van deze CAO kunnen door elk der partijen worden opgezegd ten vroegste op 1 oktober 2020 en mits een opzeggingstermijn van drie maanden, betekend bij een ter post aangetekende brief, gericht aan de voorzitter van het Paritair Comité voor de bedienden uit de scheikundige nijverheid. De termijn van drie maanden begint te lopen vanaf de datum waarop de aangetekende brief aan de voorzitter wordt toegezonden. De poststempel geldt als bewijs. De voorzitter stelt de partijen op de hoogte van deze opzegging.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.
