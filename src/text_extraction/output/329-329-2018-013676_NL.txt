PARITAIR COMITE VOOR DE SOCIOCULTURELE SECTOR

COLLECTIEVE ARBEIDSOVEREENKOMST VAN 10 DECEMBER 2018 TER BEVORDERING VAN DE WERKGELEGENHEID EN DE VORMING VAN PERSONEN BEHOREND TOT DE RISICOGROEPEN

ARTIKEL 1 - DOEL

Deze collectieve arbeidsovereenkomst heeft tot doel initiatieven te ontwikkelen voor de bevordering van de werkgelegenheid en de vorming van personen behorend tot de risicogroepen, ter uitvoering van Titel XIIL Hoofdstuk VIIL Afdeling 1 (art. 188-191) van de wet van 27 december 2006 houdende diverse bepalingen (D), en de hieraan verbonden uitvoeringsbesluiten zoals bepaald in art 189 en ter ondersteuning van het loopbaan-, welzijn en preventiebeleid in de socioculturele sector zoals vastgelegd in punt 3.7 van het Vijfde

Vlaams intersectoraal akkoord afgesloten op 8 juni 2018.

ARTIKEL 2 - TOEPASSINGSGEBIED

S1. Deze collectieve arbeidsovereenkomst is van toepassing op de werkgevers en de werknemers van de organisaties die ressorteren onder het Paritair Comité voor de socioculturele sector en hun maatschappelijke zetel hebben in het Vlaams Gewest of in het Brussels Hoofdstedelijk Gewest, voor zover ingeschreven op de Nederlandse taalrol bij de Rijksdienst voor Sociale Zekerheid.

82. In afwijking van de vorige paragraaf is deze collectieve arbeidsovereenkomst niet van toepassing op de werkgevers die gebonden zijn door een buiten paritair comité gesloten collectieve arbeidsovereenkomst die dezelfde aangelegenheid regelt en op grond waarvan zij een vrijstelling genieten van de voor de risicogroepen bestemde werkgeversbijdrage.

ARTIKEL 3 - BIJDRAGE

In uitvoering van artikel 8 81 van de CAO van 20 maart 1997 zijn de werkgevers bijdragen verschuldigd van 0,20% op de brutolonen aan het in artikel 4 vermelde fonds voor bestaanszekerheid, waarvan de financiële middelen een fonds vormen die het mogelijk moeten maken de doelstelling, vastgelegd in artikel 1, te bereiken.

De inning van de bijdragen gebeurt per kwartaal in 2019 en 2020, met een bijdrage van 0,20% in elk kwartaal van deze jaren. Ze moet volgens dezelfde modaliteiten als de socialezekerheidsbijdragen aan de Rijksdienst voor Sociale Zekerheid gestort worden.

ARTIKEL 4 - STORTINGEN

De werkgevers doen de stortingen - via de Rijksdienst voor Sociale Zekerheid - aan het fonds voor bestaanszekerheid, genaamd “Sociaal Fonds voor het Sociaal-Cultureel Werk”, met zetel Sainctelettesquare 13-15, 1000 Brussel.

ARTIKEL 5 - BEHEER EN AANWENDING VAN HET FONDS

Het in artikel 4 genoemde fonds voor bestaanszekerheid ontwikkelt binnen de perken van zijn financiële middelen initiatieven ter bevordering van de werkgelegenheid en de vorming van personen behorend tot de risicogroepen, volgens de modaliteiten, de bestedingsverplichtingen en de mogelijkheden, bepaald in de in artikel 1 vermelde regelgeving.

Het fonds houdt daarbij een inspanning van ten minste 0,05% van de loonmassa, bedoeld in artikel 189, eerste en vierde lid van dezelfde wet van 27 december 2006, voor aan personen die nog geen 26 jaar oud zijn en tot de risicogroepen behoren, bepaald in het koninklijk besluit van

19 februari 2013 tot uitvoering van artikel 189, vierde lid, van de wet van 27 december 2006

houdende diverse bepalingen. Daarnaast voorziet het fonds de inzet van 0,10% van de werkgeversbijdrage op de brutolonen voor het uitwerken van projecten te voordele van het loopbaan, preventie en welzijnsbeleid in

de socioculturele sector.

ARTIKEL 6 - INWERKINGTREDING EN DUUR Deze collectieve arbeidsovereenkomst wordt gesloten voor een bepaalde duur. Zij treedt in werking op 1 januari 2019 en houdt op uitwerking te hebben op 31 december 2020.
