Neerlegging-Dépôt: 03/01/2020 Regist.-Enregistr.: 20/02/2020 N°: 157206/C0/140

Paritair Comité voor het Vervoer en de Logistiek

Collectieve arbeidsovereenkomst van 19 december 2019

Toekenning van een eindejaarspremie voor 2019 aan het rijdend personeel van de autocarondernemingen

Art. 1. Deze collectieve arbeidsovereenkomst is van toepassing op :

1° het rijdend personeel van de autocarondernemingen die ressorteren onder het Paritair Comité voor het Vervoer en de Logistiek ;

2° de werkgevers die het onder 1° bedoelde personeel tewerkstellen.

Art. 2. Voor het jaar 2019 wordt aan het rijdend personeel van de autocarondernemingen een oindejaarspremie van 2.124,59 EUR toegekend.

De betaling van de eindejaarspremie wordt uiterlijk verricht op de laatste werkdag van de maand december van het referentiejaar.

NTA TRV TSN TTET TET

De leden van het rijdend personeel die ten minste zes maanden in de onderneming werden tewerkgesteld in de loop van het referentiejaar kunnen aanspraak maken op de premie volgens de hierna vastgestelde modaliteiten :

de personeelsleden die gedurende het ganse referentiejaar hebben gewerkt ontvangen het totale bedrag van de premie ;

de personeelsleden die in de loop van het eferentiejaar :

- toegetreden zijn tot het SWT of met pensioen zijn gegaan,

- in dienst zijn getreden,

- ziek zijn geweest voor een totale periode van meer dan zes maanden, |

- arbeidsongeschikt zijn geweest ingevolge een arbeidsongeval gedurende een totale periode van meer dan zes maanden,

- werden ontslagen om een andere dan een dringende reden,

bekomen deze premie naar rata van de maanden arbeidsprestaties, met dien verstande dat een effectieve arbeidsprestatie van ten minste tien dagen telt voor een volledige maand; de wettelijke vakantiedagen en de afwezigheidsdagen die zijn gerechtvaardigd door ziekte of arbeidsongeval, worden gelijkgesteld met dagen arbeidsprestatie met een maximum van zes maanden.

De chauffeurs, die deeltijds werken, bekomen deze premie naar rata van de wekelijkse arbeidsduur waarvoor zij zijn aangeworven.

De personeelsleden die in de loop van het referentiejaar ontslag hebben genomen en niet meer in dienst zijn op 31 december of werden ontslagen om dringende reden, verliezen het recht op deze premie.

Art. 3. Het sociaal fonds van de sector betaalt in 2019 een voorschot van 74,39 EUR bruto aan de leden van het rijdend personeel die recht hebben op de eindejaarspremie.

Art. 4. De werkgevers betalen in 2019 het onder artikel 2 vermelde bedrag uit, verminderd met het voorschot bepaald in artikel 3.

Art. 5. Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2019.
