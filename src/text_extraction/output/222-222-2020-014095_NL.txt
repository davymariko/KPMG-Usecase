Collectieve arbeidsovereenkomst van 19 november 2020 met betrekking tot de jaarlijkse premie 2020

Hoofdstuk 1 Toepassingsgebied

Artikel 1 — Deze collectieve arbeidsovereenkomst is van toepassing op de werkgevers en op de bedienden tewerkgesteld in de ondernemingen die onder de bevoegdheid van het paritair comité voor de bedienden van de papier- en kartonbewerking ressorteren.

Hoofdstuk 2 Jaarlijkse premie

Artikel 2 — Ingevolge de exceptionele situatie als gevolg van de Covid-19 crisis wordt artikel 8 van de CAO van 5 september 2019 betreffende de arbeids- en loonsvoorwaarden voor de bedienden van het paritair comité voor de papier- en kartonverwerking (153918/co/222) voor de berekening van de jaarlijkse premie 2020 als volgt gewijzigd:

-__In een arbeidsregime van 5 dagen per week worden 43 dagen tijdelijke werkloosheid voor overmacht wegens corona gelijkgesteld met gewerkte dagen;

- In een arbeidsregime van 6 dagen per week worden 52 dagen tijdelijke werkloosheid voor overmacht wegens corona gelijkgesteld met gewerkte dagen.

Artikel 8 van de CAO van 5 september 2019 betreffende de arbeids- en loonsvoorwaarden voor de bedienden van het paritair comité voor de papier- en kartonverwerking (153918/co/222) blijft eveneens van toepassing voor de overige periodes die niet onder toepassing vallen van de tijdelijke werkloosheid overmacht wegens corona.

CAO's afgesloten op ondernemingsvlak met een gunstiger inhoud blijven van toepassing.

Hoofdstuk 3 Tussenkomst van het Sociaal Fonds

Niet-essentiële activiteiten

Artikel 3 — Ondernemingen waarvan de hoofdactiviteit een activiteit is die in het kader van de covid19-crisis als niet-essentieel wordt beschouwd en die tegelijkertijd voldoen aan de onderstaande voorwaarden, kunnen een aanvraag indienen voor tussenkomst van het Sociaal Fonds voor de bedienden:

- als hoofdactiviteit hebben: producten voor de horeca of kantoorartikelen of enveloppen of een papiergroothandelaar zijn; en

- de status van “bijzonder getroffen onderneming" hebben, die vanaf 01.09.2020 de vereenvoudigde procedure voor tijdelijke werkloosheid wegens overmacht corona is blijven toepassen.

Het Sociaal Fonds zal tussenbeide komen tot een maximum van 10 EUR per dag tijdelijke werkloosheid voor overmacht wegens corona per werknemer binnen de grenzen van artikel 2 van deze overeenkomst.

Essentiële activiteiten

Artikel 4 — Ondernemingen waarvan de hoofdactiviteit een activiteit is die in het kader van de covid19-crisis als essentieel wordt beschouwd en die tegelijkertijd aan de onderstaande voorwaarden voldoen, kunnen een aanvraag voor tussenkomst indienen bij het Sociaal Fonds voor bedienden. De voorwaarden waaraan tegelijkertijd moet worden voldaan zijn:

- de status hebben van een “bijzonder getroffen onderneming" die vanaf 01.09.2020 de vereenvoudigde procedure voor tijdelijke werkloosheid wegens overmacht corona is blijven toepassen; en

-_ het volgende bewijzen:

e hetzij een omzetverlies van ten minste 50% in het tweede kwartaal van 2020 ten opzichte van het tweede kwartaal van 2019;

e hetzij totaal aantal dagen van tijdelijke werkloosheid wegens overmacht corona voor een bepaalde maand(en) waarvoor een aanvraag tot tussenkomst wordt ingediend groter of gelijk aan het totaal aantal gewerkte dagen voor dezelfde maand.

Het beheerscomité van het Sociaal Fonds voor de bedienden zal het dossier onderzoeken en een beslissing nemen over de tussenkomst van het Sociaal Fonds.

De tussenkomst bedraagt 10 EUR per dag tijdelijke werkloosheid voor overmacht wegens corona per werknemer binnen de grenzen van artikel 2 van deze overeenkomst en voor de periode die na onderzoek van het dossier wordt aanvaard.

Hoofdstuk 4 Slotbepalingen

Artikel 5 — Deze collectieve arbeidsovereenkomst treedt in werking op 1 maart 2020 en houdt op van kracht te zijn op 31 december 2020.

De huidige collectieve arbeidsovereenkomst wijzigt de collectieve arbeidsovereenkomst van 5 september 2019 betreffende de arbeids- en loonsvoorwaarden van de bedienden van het paritair comité voor de bedienden van de papier- en kartonbewerking (153918/co/222).

Artikel 6 - Overeenkomstig artikel 14 1. van de wet van 5 december 1968 betreffende de collectieve arbeidsovereenkomsten en de paritaire comités worden, wat de ondertekening van deze collectieve overeenkomst betreft, de handtekeningen van de personen die deze overeenkomst namens de werknemersorganisaties enerzijds en namens de werkgeversorganisaties anderzijds sluiten, vervangen door de notulen van de vergadering die door de leden worden goedgekeurd en door de voorzitter en de secretaris worden ondertekend.
