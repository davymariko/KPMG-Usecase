Collectieve arbeidsovereenkomst van 3 oktober 2018 betreffende de vervanging van artikel 11 van de collectieve arbeidsovereenkomst van 30 augustus 2017 houdende coördinatie van de bepalingen betreffende de arbeidsvoorwaarden in de diamantnijverheid en -handel

Artikel 1. — Deze collectieve arbeidsovereenkomst is van toepassing op de werkgevers en de werknemers die ressorteren onder het Paritair Comité voor de diamantnijverheid en -handel,

Art.2. Art. 11 van de collectieve arbeidsovereenkomst van 30 augustus 2017 houdende coordinatie van de bepalingen betreffende de arbeidsvoorwaarden in de diamantnijverheid en -handel (reg. N. 142117/C0/324) wordt vervangen door het volgende artikel:

Art. 11. - Onverminderd de wettelijke bepalingen worden de bij de voorgaande artikelen vastgestelde en de werkelijk betaalde lonen gekoppeld aan de evolutie van het indexcijfer van de consumptieprijzen.

Telkens wanneer het indexcijfer met 2 procent is gestegen, worden de van kracht zijnde lonen verhoogd met een bedrag dat ten minste gelijk is aan het hoogste van de twee volgende mogelijkheden: 2 procent van de van kracht zijnde lonen of 2 procent van de van kracht zijnde lonen voor de “grofbranche” bedoeld in artikel 8.

Telkens wanneer het indexcijfer met 2 procent is gedaald, worden de van kracht zijnde lonen verlaagd met 2 procent.

De minimum weeklonen worden afgerond naar: -in EUR : de hogere tien eurocent.

De aanpassing van de lonen geschiedt vanaf de eerste maandag welke volgt op de bekendmaking in het “Belgisch Staatsblad" van het indexcijfer dat tot de aanpassing aanleiding geeft.

Bij toepassing van de bovenvermelde bepalingen wordt volgende tabel opgemaakt :

lonen 105,10 100,00 % 107,20 102,00 %

109,34 104,04 % 111,53 106,12 % 113,76 108,24 %

enz. enz.

Art. 5. - Deze collectieve arbeidsovereenkomst treedt in werking op 1 januari 2018 en wordt gesloten voor onbepaalde duur.

Zij kan opgezegd worden door elke ondertekenende partij, met inachtneming van een opzeggingstermijn van zes maanden. De opzegging wordt betekend bij aangetekend schrijven gericht aan de Voorzitter van het Paritair Comité voor de diamantnijverheid en — handel en aan elke ondertekenende partij.
