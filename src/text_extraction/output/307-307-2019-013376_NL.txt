Paritair Comité voor de makelarij en verzekeringsagentschappen

Collectieve arbeidsovereenkomst van 17 oktober 2019 betreffende Verhoging sectorale loonbarema's

HOOFDSTUK 1. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en werknemers die ressorteren onder het Paritair Comité voor de makelarij en verzekeringsagentschappen.

HOOFDSTUK II. Aanpassing van de sectorale loonbarema's

Art. 2. Alle minimumlonen opgenomen in de sectorbarema's worden verhoogd van : -__+0,55% op 1/12/2019 - _+0,55% op 1/12/2020

HOOFDSTUK III. Eindbepalingen

Art. 3. Deze collectieve arbeidsovereenkomst treedt in werking op 1 december 2019 en werd voor een onbepaalde duur gesloten.

Elke ondertekenende partij kan deze collectieve arbeidsovereenkomst opzeggen mits een aanzegging van zes maanden. De aanzegging wordt per aangetekende brief gericht aan de voorzitter van het Paritair Comité voor de makelarij en verzekeringsagentschappen.
