Neerlegging-Dépôt: 05/07/2019 _ Regist.-Enregistr.: 29/07/2019 N°: 152876/CO/120

PARITAIR COMITE VOOR DE TEXTIELNIJVERHEID

NATIONALE COLLECTIEVE ARBEIDSOVEREENKOMST

VAN 2 JULI 2019 BETREFFENDE DE LANDINGSBANEN

Cao van 13 november 2017: datum registratie 29 november 2017; registratienummer 143081/C0/120

Gelet op de collectieve arbeidsovereenkomst nr. 103 tot invoering van een stelsel van tijdskrediet, loopbaanvermindering en landingsbanen;

Gelet op de collectieve arbeidsovereenkomst nr. 137 tot vaststelling voor 2019 en 2020 van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering, gesloten in de Nationale Arbeidsraad op 23 april 2019;

Gelet op het koninklijk besluit van 12 december 2001 tot uitvoering van hoofdstuk IV van de wet van 10 augustus 2001 betreffende verzoening van werkgelegenheid en kwaliteit van het leven betreffende het stelsel van tijdskrediet, loopbaanvermindering en vermindering van de arbeidsprestaties tot een halftijdse betrekking;

Gelet op de algemene nationale collectieve arbeidsovereenkomst van 2 juli 2019,

WORDT TUSSEN

Algemeen Christelijk Vakverbond Algemene Centrale ABVV

Algemene Centrale der Liberale Vakbonden van België enerzijds, EN FEDUSTRIA, de federatie van de textiel-, hout- en meubelindustrie anderzijds,

HET VOLGENDE OVEREENGEKOMEN:

Artikel 1 Deze collectieve arbeidsovereenkomst is van toepassing op alle textielondernemingen en op alle erin tewerkgestelde arbeiders die onder de bevoegdheid vallen van het Paritair Comité voor de textielnijverheid, met uitzondering van de ondernemingen en de erin tewerkgestelde arbeiders die onder de bevoegdheid vallen van de paritaire subcomités voor textiel Verviers (P.S.C. 120.01), voor het Vlas (P.S.C. 120.02) en voor de Jute (P.S.C. 120.03).

Met “arbeiders” worden de mannelijke en de vrouwelijke arbeiders bedoeld.

Artikel 2 Overeenkomstig de mogelijkheden geboden door de collectieve arbeidsovereenkomsten nr. 103 en nr. 137 van de Nationale Arbeidsraad worden de hiernavolgende artikelen 3 tot en met 8 overeengekomen.

Artikel 3 In uitvoering van artikel 2 83 van de voornoemde collectieve arbeidsovereenkomst nr. 103 worden de arbeiders tewerkgesteld in de volle of halve overbruggingsploegen uitgesloten van de toepassing van hoofdstuk Il Afdeling 2 - Recht van oudere werknemers op landingsbanen - van de voornoemde collectieve arbeidsovereenkomst nr. 103.

Tevens wordt gesteld dat geen andere uitsluitingen uit het toepassingsgebied van de voornoemde collectieve arbeidsovereenkomst nr. 103 op ondernemingsvlak kunnen worden doorgevoerd.

Artikel 4 In uitvoering van artikel 9 8 1 van de voornoemde collectieve arbeidsovereenkomst nr. 103 wordt voor de arbeiders tewerkgesteld in ploegen de 1/5% loopbaanvermindering toegekend ten belope van één dag per week of een gelijkwaardige regeling. Er worden geen halve dagen toegekend aan arbeiders tewerkgesteld in ploegen.

Artikel 5 In uitvoering van artikel 8 83 van de voornoemde collectieve arbeidsovereenkomst nr. 103 wordt de leeftijd op 50 jaar gebracht voor de arbeiders die 1/5 loopbaanvermindering in het kader van een landingsbaan nemen en die voldoen aan de in voornoemd artikel 8, 83 opgesomde voorwaarden.

Artikel 6 In toepassing van artikel 3 van voornoemde collectieve arbeidsovereenkomst nr. 137 wordt voor de periode van 1 januari 2019 tot en met 31 december 2020 de leeftijdsgrens op 57 jaar gebracht voor wat betreft het recht op uitkeringen voor de arbeiders die in toepassing van artikel 8, 81 van de voornoemde collectieve arbeidsovereenkomst nr. 103 hun arbeidsprestaties verminderen tot een halftijdse betrekking en op 55 jaar voor de arbeiders die in toepassing van hetzelfde artikel 8, $1 hun arbeidsprestaties verminderen met een vijfde en die voldoen aan de voorwaarden zoals bepaald in artikel 6, 85, 2° en 3° van het Koninklijk Besluit van 12 december 2001.

e ofwel 35 jaar beroepsverleden als loontrekkende kunnen rechtvaardigen in de zin van artikel 3, 83 van het Koninklijk Besluit van 3 mei 2007 tot regeling van het stelsel van werkloosheid met bedrijfstoeslag;

e ofwel tewerkgesteld zijn:

a) ofwel minstens 5 jaar gerekend van datum tot datum, in een zwaar beroep in de zin van artikel 3, S1 van het koninklijk besluit van 3 mei 2007 tot regeling van een stelsel van werkloosheid met bedrijfstoeslag. Deze periode van 5 jaar moet gelegen zijn in de loop van de voorafgaande 10 kalenderjaren, gerekend van datum tot datum;

b) ofwel minstens 7 jaar gerekend van datum tot datum, in een zwaar beroep in de zin van artikel 3, 81 van het koninklijk besluit van 3 mei 2007 tot regeling van een stelsel van werkloosheid met bedrijfstoeslag. Deze periode van 7 jaar moet gelegen zijn in de loop van de laatste 15 kalenderjaren, gerekend van datum tot datum;

c) ofwel minimaal 20 jaar in een arbeidsregime zoals bedoeld in artikel 1 van de collectieve

arbeidsovereenkomst nr. 46 van 23 maart 1990 en algemeen verbindend verklaard bij het koninklijk besluit van 10 mei 1990.

Artikel 7 Deze overeenkomst is van toepassing vanaf 1 januari 2019 tot en met 31 december 2020.

Artikel 8 De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit.

Gedaan te Gent op 2 juli 2019

Namens Algemeen Christelijk Vakverbond, Namens Algemene Centrale ABVV,

Mevr. Vinciane Mortier Dhr. Elie Verplancken

Namens Algemene Centrale der Namens FEDUSTRIA, federatie van de Liberale Vakbonden van België, textiel- hout- en meubelindustrie,

Dhr. Bart De Crock Dhr. Marc Blomme
