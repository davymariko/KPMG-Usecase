PC 111/CP 111.01-02

PARITAIR COMITE VOOR DE METAAL-, MACHINE- EN ELEKTRISCHE BOUW

Collectieve arbeidsovereenkomst van 2 juli 2018

| GEWAARBORGD MINIMUMLOON Oe

In het kader van de strijd tegen sociale dumping en oneerlijke concurrentie, hebben de sociale gesprekspartners die lid zijn van het Paritair comité van de metaal-, machine- en elektrische bouw beslist om collectieve arbeidsovereenkomsten met bindende kracht af te sluiten bij elke nieuwe indexering, aanpassing of verhoging van de sectorale lonen. In toepassing van artikel 5 van de wet van 5 maart 2002 tot omzetting van de richtlijn 96/71 met betrekking tot de detachering van werknemers in België, moeten zo de bepalingen in deze overeenkomst, die algemeen verbindend is verklaard door de Koning, nageleefd worden door de werkgever die in België een gedetacheerde werknemer tewerkstelt.

De partijen bij deze overeenkomst bevestigen dat

deze werkwijze geen nadelige gevolgen heeft voor het principe van de automatische loonindexering zoals bepaald in de Collectieve Arbeidsovereenkomst van 16 juni 1997 45241/C0/111.01.02).

Deze collectieve arbeidsovereenkomst is van toepassing op de werkgevers en de arbeiders van de ondernemingen welke ressorteren onder het Paritair Comité voor de metaal-, machine- en elektrische bouw, met uitzondering van de ondernemingen welke bruggen en metalen gebinten monteren.

Onder “arbeiders” wordt verstaan de mannelijke en vrouwelijke arbeiders

Artikel 2. Met ingang van 1 juli 2018 wordt aan alle werklieden die een normaal rendement bereiken, een bruto maandloon van € 1 964,56 rendementspremies inbegrepen, gewaarborgd in de vorm van een daarmee gelijkwaardig uurloon van € 11,9305 bruto per uur (basis 38 uren per week), voor de prestaties voorzien in het arbeidsreglement van de

PC 111/CP 111.01-02

onderneming.

Deze verhoging is een gevolg van indexering met 1,44% op 1 juli 2018 zoals bepaald in artikel 3 van de collectieve arbeidsovereenkomst van 17 oktober 2016 betreffende het gewaarborgd minimumloon (registratienummer 136304/C0/111).

De bedragen voorzien in deze collectieve arbeidsovereenkomst zijn gekoppeld aan het viermaandelijks gemiddelde van de gezondheidsindex van juni 2018 (104,76).

Het toekennen van het bedoeld uurloon mag geen invloed hebben op de bestaande minima op regionaal of provinciaal vlak en mag geen algemene verschuiving teweegbrengen noch van de ondernemingsbarema’s, noch van de effectieve lonen die al de voornoemde bedragen bereiken.

Artikel 5. Duur.

Deze collectieve arbeidsovereenkomst treedt in werking op 1 juli 2018 en wordt gesloten voor onbepaalde duur.

Ze vervangt de collectieve arbeidsovereenkomst van 3 juli 2017 betreffende het gewaarborgd minimumloon (registratienummer 140797/CO/111).

Zij kan door een van de partijen worden opgezegd met een opzegging van 3 maanden betekend bij een ter post aangetekende brief gericht aan de voorzitter van het paritair comité en aan elk van de ondertekenende partijen.
