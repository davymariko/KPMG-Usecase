Paritair Comité voor het tuinbouwbedrijf

Collectieve arbeidsovereenkomst van 13 november 2019 inzake werkkledij

HOOFDSTUK |. - Toepassingsgebied

Artikel 16lDeze collectieve arbeidsovereenkomst is van toepassing op de werkgevers en op de werknemers van de ondernemingen die ressorteren onder het Paritair Comité voor het tuinbouwbedrijf .

8 2, Met “werknemers” worden de mannelijke en vrouwelijke arbeiders bedoeld.

Artikel 2. Deze collectieve arbeidsovereenkomst wordt gesloten in toepassing van artikel 6 van het koninklijk besluit van 6 juli 2004 betreffende de werkkledij.

Deze collectieve arbeidsovereenkomst heeft uitsluitend betrekking op de werkkledij : dit is kledij die moet voorkomen dat de werknemer zich vuil maakt. In deze collectieve arbeidsovereenkomst wordt niet bepaald welk soort werkkledij in voorkomend geval moet voorzien worden . Deze vragen dienen op ondernemingsvlak beoordeeld te worden rekening houdende met het concreet door de werknemers uit te voeren werk en dit in overleg met de externe dienst voor preventie en bescherming.

Werkkledij moet onderscheiden worden van beschermingskledij of persoonlijke beschermingsmiddelen. Persoonlijke beschermingsmiddelen zijn bedoeld om de werknemers te beschermen tegen bepaalde risico’s wat hun veiligheid of gezondheid betreft. Deze collectieve arbeidsovereenkomst is niet van

toepassing op de persoonlijke beschermingsmiddelen (beschermingskledij) die te allen tijde door de werkgever ter beschikking gesteld en onderhouden moeten worden.

HOOFDSTUK Il. - Vergoeding voor werkkledij

Artikel 3. De werkgever kan in een onderling schriftelijk akkoord met de werknemers, en dit na een risicoanalyse zoals bedoeld in art 7 van deze collectieve arbeidsovereenkomst , op ondernemingsvlak afspreken dat de werknemers zelf instaan voor het onderhoud van hun werkkledij , De werknemers die zelf instaan voor dit onderhoud, hebben recht op een wekelijkse vergoeding ten laste van de werkgever. Behoudens andersluidende, schriftelijke en voorafgaande afspraak op ondernemingsvlak, wordt deze vergoeding geacht alle kosten te dekken verbonden aan het onderhoud van de werkkledij.

Voor zover als nodig wordt aangehaald dat het niet mogelijk is op ondernemingsvlak een akkoord af te sluiten dat zou inhouden dat de werknemers ook zelf zouden instaan voor het aankopen van werkkledij , Deze dient in alle omstandigheden door de werkgever zelf te worden aangekocht en dit om redenen van uniformiteit en kwaliteitsvereisten.

Zoals aangehaald in artikel 2 van onderhavige collectieve arbeidsovereenkomst, kan er op ondernemingsvlak geen enkele overeenkomst tussen de werkgever en de werknemers gemaakt worden wat betreft het aankopen en/of het onderhoud van de beschermingskledij of van de persoonlijke beschermingsmiddelen . Het is ten allen tijde de werkgever die hiervoor dient in te staan.

Artikel 4, 81 - De wekelijkse vergoeding voor het onderhoud van de werkkledij zoals bepaald overeenkomstig art. 3 van deze Cao, bedraagt sinds 1 januari 2019:

- 3,05 EUR in de ondernemingen van de bloementeelt;

- 3,91 EUR in de boom- en de bosboomkwekerijen;

- 3,05 EUR in de ondernemingen voor het inplanten en onderhouden van parken en tuinen; - 3,67 EUR in de ondernemingen in de fruitteelt; - 3,05 EUR in de ondernemingen in de groenteteelt;

- 3,05 EUR in de ondernemingen van de champignonteelt.

Het is bovendien ook zo dat deze vergoeding alleen verschuldigd is in die gevallen waar er een dergelijke procedure zoals bepaald in deze cao doorlopen is.

82 —In uitvoering van het protocolakkoord van 4 juli 2019 worden de bedragen geleidelijk geharmoniseerd. Vanaf 1 februari 2020 wordt de wekelijkse vergoeding voor het onderhoud van de werkkledij in de bloementeelt, het inplanten en onderhouden van parken en tuinen, de groenteteelt en de champignonteelt verhoogd tot het bedrag van de vergoeding in de fruitteelt. Vanaf 1 december 2020 wordt de wekelijkse vergoeding voor het onderhoud van de werkkledij voor alle subsectoren in de tuinbouw gelijk aan deze in de boom- en bosboomkwekerijen.

Artikel 5. De werknemers hebben per begonnen arbeidsdag recht op 1/5de van de in artikel 4 vermelde wekelijkse vergoeding, met een maximum 5/5den per week.

Artikel 6. De vergoeding voor het onderhoud van de werkkledij is gebonden aan de evolutie van de afgevlakte gezondheidsindex, volgens de bepalingen van de artikelen 3, 4 en 5 van de collectieve arbeidsovereenkomst van 4 februari 2016 betreffende de koppeling van de lonen aan de evolutie van de gezondheidsindex, geregistreerd onder het nr. 132769/CO/145.

HOOFDSTUK III - Risicoanalyse Artikel 7. Vooraleer de werkgever er mee kan

akkoord gaan dat de werknemers zelf instaan voor het onderhoud van de werkkledij, dient er

onderzocht te worden of er mogelijks risico’s zijn voor wat betreft het welzijn of de gezondheid van de werknemers, volgens de bepalingen van artikel 8 van het koninklijk besluit van 27 maart 1998 betreffende het beleid inzake welzijn van de werknemers bij de uitvoering van hun werk.

Bij deze risicoanalyse dient eventueel de externe dienst voor preventie en bescherming betrokken te worden. Indien de uitkomst van de risicoanalyse het risico van een persoonlijk onderhoud door de werknemer van de werkkledij te hoog evalueert wat betreft de gezondheid en het welzijn van de werknemer, dient de werkgever zelf in te staan voor het onderhoud van de werkkledij .

Het is dus alleen mogelijk om een akkoord af te sluiten waarin voorzien is dat de werknemers zelf zullen instaan voor het onderhoud van de werkkledij en een akkoord af te sluiten waarin bepaald is dat er aan de werknemers een vergoeding voor dit onderhoud wordt toegekend voor zover de risicoanalyse geen voorbehoud vermeldt

Artikel 8. Bovendien moet de werkgever, wanneer de aanwezigheid van werkkledij buiten de onderneming een mogelijk gevaar op besmetting oplevert, zelf instaan voor het onderhoud. Indien dit gevaar slechts van tijdelijke aard is, volstaan hiertoe tijdelijke maatregelen van de werkgever.

HOOFDSTUK IV. - Geldigheid

Artikel 9. Deze collectieve arbeidsovereenkomst heeft uitwerking met ingang van 1 juli 2019 en is gesloten voor een onbepaalde tijd.

Zij vervangt de collectieve arbeidsovereenkomst van 15 juni 2017, gesloten in het Paritair Comité voor het tuinbouwbedrijf, betreffende de werkkledij (geregistreerd onder het nummer N° 146624/CO /145 ).

Elk van de contracterende partijen kan deze collectieve arbeidsovereenkomst opzeggen mits een opzeg van drie maanden, te betekenen bij een ter post aangetekende brief, gericht aan de

voorzitter van het Paritair Comité voor het tuinbouwbedrijf,
