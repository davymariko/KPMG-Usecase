Stelsel van werkloosheid met bedrijfstoeslag vanaf 59 jaar mits 35 jaar loopbaan voor werknemers met een zwaar beroep

CAO gesloten op 19 maart 2019 in het Paritair Comité voor de scheikundige nijverheid met betrekking tot het stelsel van werkloosheid met bedrijfstoeslag vanaf 59 jaar mits 35 jaar loopbaan voor werknemers met een zwaar beroep, zoals gedefinieerd in artikel 3, 83 van het KB van 3 mei 2007 ARTIKEL 1 Voorwerp Deze CAO heeft tot doel, de regeling van aanvullende vergoeding ten gunste van sommige oudere werknemers indien zij worden ontslagen, overeenkomstig de modaliteiten voorzien in de CAO nr. 17 van 19 december 1974 gesloten in de Nationale Arbeidsraad, ingevoerd door de CAO van 14 juni 1989 (KB 23 januari 1990; BS 7 februari 1990) en verlengd door de CAO's van 14 maart 1991 (KB 13 september 1991; BS 3 december 1991), 26 mei 1993 (KB 31 januari 1994; BS 21 april 1994), 29 maart 1995 (KB 27 september 1995; BS 11 november 1995), 21 mei 1997 (KB 8 oktober 1998; BS 28 november 1998), 3 maart 1999 (KB 31 mei 2001; BS 25 juli 2001), 2 mei 2001 (KB 6 december 2002; BS 20 december 2002), 7 mei 2003 (KB 9 oktober 2003; BS 19 november 2003), 24 mei 2005 (KB 28 september 2005; BS 26 oktober 2005),

27 juni 2007 (KB 19 februari 2008; BS

8 april 2008), 27 mei 2009

(KB 21 februari 2010; BS 19 mei 2010),

4 mei 2011 (KB 16 november 2011;

BS 4 januari 2012), 31 oktober 2013

(KB 28 april 2014; BS 21.08.2014),

16 september 2015 (KB 8.06.2016;

BS 12.07.2016) en 21 juni 2017 (nr. 141290/C0/116) gesloten in het Paritair Comité voor de scheikundige nijverheid, voor een

bepaalde duur te verlengen van 1 januari 2019 tot en met 30 juni 2019.

Deze CAO wordt afgesloten in uitvoering van artikel 3, 83 van het KB van 3 mei 2007, met betrekking tot de invoering van het stelsel van werkloosheid met bedrijfstoeslag vanaf 59 jaar mits 35 jaar loopbaan voor werknemers met een zwaar beroep.

ARTIKEL 2 Toepassingsgebied

Deze CAO is van toepassing op de werkgevers en op de arbeiders (hierna “de werknemer(s)” genoemd) van de ondernemingen welke ressorteren onder het Paritair Comité voor de scheikundige nijverheid.

Met “werknemers” wordt verstaan: de mannelijke en vrouwelijke werknemers.

ARTIKEL 3 Modaliteiten

De in artikel 1 van onderhavige cao bedoelde regeling van aanvullende vergoeding wordt voorzien voor de werknemers die, voor de periode van 1.01.2019 tot 30.06.2019:

1° de leeftijd van 59 jaar of ouder bereiken uiterlijk op 30 juni 2019 en op het ogenblik van de beëindiging van de arbeidsovereenkomst;

2° voldoen aan alle wettelijke bepalingen terzake en meer bepaald in het koninklijk besluit van 7 december 1992 betreffende de toekenning van werkloosheidsuitkeringen in geval van conventioneel brugpensioen en het KB van 3 mei 2007 tot regeling van het stelsel van werkloosheid met bedrijfstoeslag, in het bijzonder artikel 3, 83 van het KB van 3 mei 2007.

De betrokken werknemers zullen desgevallend door de werkgever uitgenodigd worden tot een onderhoud zoals voorzien in artikel 10 van de voornoemde CAO nr. 17 gesloten in de Nationale Arbeidsraad. Er zal, desgevallend, tot de ontslagprocedure worden overgegaan.

ARTIKEL 4

Voor de betrokken werknemers gelden dezelfde voorwaarden en procedures als deze bepaald in de voornoemde CAO nr. 17 van de Nationale Arbeidsraad.

De aanvullende vergoeding ten laste van de werkgever zal berekend worden zoals bepaald in de artikelen 6 en 7 van de voornoemde CAO nr. 17 van de Nationale Arbeidsraad.

Bijgevolg zal deze aanvullende vergoeding gelijk zijn aan 50% van het verschil tussen de werkloosheidsuitkering en het netto referteloon van de werknemers.

de berekening van het voornoemd netto referteloon tot bepaling van de hoger vermelde aanvullende vergoeding wordt evenwel, vanaf 1 januari 2004, de persoonlijke sociale zekerheidsbijdrage van de werknemers berekend op 100% in plaats van 108% van hun begrensd bruto maandloon.

ARTIKEL 5 De in artikel 4 van deze cAO bedoelde aanvullende vergoeding wordt overeenkomstig

de bepalingen van de voornoemde CAO nr. 17 gesloten in de Nationale Arbeidsraad toegekend. ARTIKEL 6 De in artikel 4 van deze CAO bedoelde aanvullende vergoeding wordt maandelijks uitbetaald.

Zijn bedrag wordt, overeenkomstig artikel 8 van de voornoemde CAO nr. 17 van de Nationale Arbeidsraad:

- gebonden aan de evolutie van het indexcijfer van de consumptieprijzen volgens de modaliteiten die van toepassing zijn inzake werkloosheidsuitkeringen;

- herzien overeenkomstig de

herwaarderingscoëfficiënt door de Nationale

Arbeidsraad jaarlijks vastgesteld, in functie

van de evolutie van de regelingslonen.

ARTIKEL. 7 De betrokken werknemers in het stelsel van

werkloosheid met bedrijfstoeslag verbinden zich ertoe hun laatste werkgever onmiddellijk in te

lichten indien zij een activiteit hernemen.

In geval van werkhervatting bij een andere werkgever of als zelfstandige zal de hogergenoemde aanvullende vergoeding, overeenkomstig de bepalingen van de voornoemde CAO nr. 17 gesloten in de Nationale Arbeidsraad, doorbetaald worden. Indien zij het werk niet hernemen zullen zij om de drie maand het bewijs voorleggen dat zij van de werkloosheidsuitkeringen blijven genieten.

ARTIKEL 8 Duur Deze CAO wordt gesloten voor een bepaalde duur. Zij treedt in werking op 1 januari 2019 en eindigt op 30 juni 2019.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en sociaal Overleg en de algemeen verbindende kracht bij koninklijk besluit wordt gevraagd.
