Sociaal Fonds — Bijdrage 2021

CAO van 6 oktober 2020 gesloten in het Paritair Comité voor de scheikundige nijverheid tot vaststelling van het bedrag van de bijdrage aan het “Sociaal Fonds van de scheikundige nijverheid”,

Artikel 1. Deze collectieve arbeidsovereenkomst is van toepassing op de werkgevers en op de werklieden van de ondernemingen die ressorteren onder het Paritair Comité voor de scheikundige nijverheid.

Onder “werklieden” wordt verstaan: de werklieder en de werksters.

Artikel 2. Bijdrage 2021

Ter uitvoering van artikel 4 van de statuten vastgesteld bij de CAO van 12 april 1972, gesloten in het Paritair Comité voor de scheikundige nijverheid, tot oprichting van een Fonds voor bestaanszekerheid en tot vaststelling van zijn statuten (nr. 1240/CO/116), algemeen verbindend verklaard bij Koninklijk besluit van 2 juni 1972, bekendgemaakt in het Belgisch Staatsblad van 21 juni 1972 en laatst gewijzigd door de CAO van 16 oktober 2018 (nr. 149041/C0/116), wordt het bedrag van de bijdrage voor het dienstjaar 2021 vastgesteld op 0,40% van de onbegrensde brutolonen, behoudens in geval van toepassing van artikel 4bis van de voormelde CAO van 12 april 1972.

Artikel 3. Deze collectieve arbeidsovereenkomst treedt in werking op 1 januari 2021 en houdt op van kracht te zijn op 31 december 2021.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.
