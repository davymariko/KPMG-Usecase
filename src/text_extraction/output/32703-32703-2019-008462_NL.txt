PARITAIR SUBCOMITE VOOR DE BESCHUTTE WERKPLAATSEN VAN HET WAALSE GEWEST EN VAN DE DUITSTALIGE GEMEENSCHAP (PSC 327.03)

Collectieve arbeidsovereenkomst van 07/05/2019 betreffende extra verlofdagen in het Waalse Gewest

Gelet op het tripartite akkoord voor de Waalse particuliere non-profitsector 2018-2020 van 02/05/2019 en meer in het bijzonder voor PSC 327.03 de toekenning van extra verlofdagen met compenserende indienstneming

HOOFDSTUK 1: Toepassingsgebied Artikel 1 Deze collectieve arbeidsovereenkomst is van toepassing op de werkgevers en de werknemers van de beschutte werkplaatsen erkend door het AVIQ, en die ressorteren onder PSC 327.03 Onder werknemers wordt verstaan: het mannelijk en vrouwelijk werklieden- en bediendenpersoneel.

Hoofdstuk 2: toekenning van extra verlofdagen Artikel 2 In aanvulling op de CAO van 19/12/2007 betreffende extra verlofdagen in het Waalse Gewest (Nr. 86834/C0/327.03 — Registratie 11/2/2008 — KB van 07/12/2008 — BS 17/03/2009), wordt met ingang van 1 januari 2019 het maximumaantal sectorale verlofdagen verhoogd met 2 dagen voor alle werknemers.

Artikel 3, Om in aanmerking te komen voor de extra verlofdagen bedoeld in artikel 2, moet de werknemer een jaar anciënniteit in de sector van de beschutte werkplaatsen hebben.

Artikel 4 De extra verlofdagen bedoeld in artikel 2 worden toegekend vanaf het jaar volgend op de verjaardatum van de indiensttreding.

Artikel 5 De extra verlofdagen bedoeld in artikel 2 worden pro rata toegekend aan de deeltijdse werknemers. Zij worden georganiseerd volgens dezelfde schikkingen die de beschutte werkplaatsen toepassen voor de andere aan hun werknemers toegekende verlofdagen.

Artikel 6 Deze nieuwe verloven mogen niet leiden tot een toename van de individuele werklast.

Hoofdstuk 3: compenserende banen en indienstnemingen

Artikel 7 De extra verlofdagen die worden toegekend op grond van deze collectieve arbeidsovereenkomst worden gecompenseerd door de creatie van nieuwe banen (basis voor een voltijdse betrekking) of aanvullende uren in functie van de behoeften van de beschutte werkplaatsen en dit ongeacht het type baan (valide, niet-valide, arbeider, bediende, kaderlid) op voorwaarde dat het een duurzame baan is. De vergoeding van deze verlofdagen en van de compenserende tewerkstelling zal gebeuren volgens de modaliteiten die zullen worden bepaald door het FBZ ETAW.

Hoofdstuk 4: Slotbepalingen Artikel 8 Deze collectieve arbeidsovereenkomst wordt gesloten voor onbepaalde duur. Zij treedt in werking op 1 januari 2019. Zij kan worden opgezegd door middel van een aangetekende brief aan de voorzitter van het Paritair subcomité 327.03 waarbij een opzeggingstermijn van zes maanden wordt gerespecteerd.
