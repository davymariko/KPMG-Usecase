PARITAIR SUBCOMITE VOOR DE EDELE METALEN

Collectieve arbeidsovereenkomst van 26 juni 2019

In uitvoering van artikel 5 van het nationaal akkoord 2019-2020 van 26 juni 2019.

HOOFDSTUK I. — Toepassingsgebied Artikel 1. — Toepassingsgebied

Deze collectieve arbeidsovereenkomst is van toepassing op de werkgevers en arbeiders van de ondernemingen die ressorteren onder de bevoegdheid van het Paritair Subcomité voor de edele metalen.

Voor de toepassing van deze collectieve arbeidsovereenkomst wordt onder “arbeiders” verstaan de mannelijke en vrouwelijke werklieden.

HOOFDSTUK Il. — Algemeen kader Art. 2. Deze collectieve arbeidsovereenkomst wordt gesloten overeenkomstig:

-__ Artikel 19bis van het koninklijk besluit van 28 november 1969 tot uitvoering van de wet van 27 juni 1969 tot herziening van de besluitwet van 28 november 1944 betreffende de maatschappelijke zekerheid der arbeiders, gewijzigd bij het koninklijk besluit van 3 februari 1998 (Belgisch Staatsblad van 19 februari 1998), het koninklijk besluit van 18 januari 2003 (Belgisch Staatsblad van 6 maart 2003) en het koninklijk besluit van 13 februari 2009 (Belgisch Staatsblad van 12 maart 2009);

- artikel 7 van de economische herstelwet van 27 maart 2009 (Belgisch Staatsblad van 7 april 2009).

HOOFDSTUK Ill. — Toekenning van de maaltijdcheques

Art. 3. 8 1. Het aantal maaltijdcheques dat wordt toegekend aan elke voltijds tewerkgestelde arbeider, wordt berekend door het aantal uren dat de arbeider in kwestie effectief presteerde in de loop van het kwartaal te delen door het normale aantal arbeidsuren per dag in de onderneming.

PSC 149.03 — Edele Metalen Maaltijdcheques Bekrachtigd op 26.06.2019

S 2. Als het resultaat van deze bewerking een decimaal getal is, wordt dat naar het eerstvolgende hogere getal

S 3. Als het aldus verkregen cijfer bovendien hoger is dan het maximaal aantal dagen dat in een kwartaal gepresteerd kan worden door een arbeider die voltijds werkt in de onderneming, wordt het beperkt tot dit laatste aantal.

S 4. Bij wijzigingen aan het normaal aantal dagelijkse arbeidsuren in de onderneming of aan het maximum aantal dagen dat in een kwartaal gepresteerd kan worden door een voltijdse arbeider in de onderneming, wordt de berekeningsformule voorzien in dit artikel automatisch aangepast in functie daarvan.

Art. 4. Voor de deeltijds tewerkgestelde arbeiders wordt het aantal maaltijdcheques, met dezelfde nominale waarde als voor de voltijdse arbeider, vastgesteld op basis van de alternatieve telling, conform de bepalingen van artikel 3 van deze collectieve arbeidsovereenkomst.

Art. 5. Doordat de alternatieve telling als basis wordt genomen voor de toekenning van het aantal maaltijdcheques, overeenkomstig de bepalingen van artikel 19bis van het koninklijk besluit van 28 november 1969, dienen ondernemingen artikel 26bis van de arbeidswet van 16 maart 1971 toe te passen. Hierdoor zijn ondernemingen verplicht om inhaalrust toe te kennen als compensatie voor uren overwerk.

Hoofdstuk IV. — Waarde van de maaltijdcheques Art. 6. Afdeling 1. — Sectoraal niveau

S 1. Vanaf 1 juli 2019 wordt het aandeel van de werkgever in de maaltijdcheque verhoogd met 1 EUR, waardoor de nominale waarde van de maaltijdcheque 5,80 EUR bedraagt. Het persoonlijk aandeel van de arbeider bedraagt 1,09 EUR per dag.

Afdeling 2. - Ondernemingsniveau

In de bedrijven waar men, door deze verhoging, boven het maximumbedrag van 8,00 EUR komt, dient het resterend gedeelte omgezet te worden in een gelijkwaardig netto voordeel.

PSC 149.03 — Edele Metalen Maaltijdcheques Bekrachtigd op 26.06.2019

Specifieke modaliteiten inzake toekenning dienen afgesproken te worden op ondernemingsvlak via een collectieve arbeidsovereenkomst.

HOOFDSTUK V. - Periode van toekenning van de maaltijdcheques

Art. 7. 8 1. De maaltijdcheques worden maandelijks in één keer aan de arbeider overhandigd, in functie van het aantal dagen van die maand waarop de arbeider kan aanspraak maken op maaltijdcheques.

8 2. Dit aantal maaltijdcheques wordt daarna echter geregulariseerd en dit ten laatste in de loop van de maand die volgt op het einde van het kwartaal waarop de maaltijdcheques betrekking hebben, teneinde het aantal werkelijk toegekende maaltijdcheques in overeenstemming te brengen met het aantal maaltijdcheques dat moet worden toegekend in toepassing van hoofdstuk Ill van deze collectieve arbeidsovereenkomst.

S 3. De geldigheid van de maaltijdcheques is beperkt tot één jaar en de maaltijdcheques mogen alleen gebruikt worden voor het betalen van maaltijden of voor de aankoop van gebruiksklare voedingsmiddelen.

Deze beperkingen worden uitdrukkelijk vermeld op alle maaltijdcheques.

HOOFDSTUK VI. - Algemene bepalingen Art. 8. Deze collectieve arbeidsovereenkomst kan rechtstreeks als bijlage worden opgenomen bij het arbeidsreglement van de betrokken onderneming.

Hoofdstuk VII. — Geldigheid Art. 9. Deze collectieve arbeidsovereenkomst vervangt de collectieve arbeidsovereenkomst inzake sectorale regeling van maaltijdcheques van 26 september 2017, gesloten in het Paritair Subcomité voor de edele metalen, geregistreerd op 19 oktober 2017 onder het nummer 142.131/CO/149.03 en algemeen verbindend

verklaard bij koninklijk besluit van 25 maart 2018 (Belgisch Staatsblad van 19 april 2018).

PSC 149.03 — Edele Metalen Maaltijdcheques Bekrachtigd op 26.06.2019

Art. 10. Deze collectieve arbeidsovereenkomst treedt in werking op 1 juli 2019 en wordt gesloten voor onbepaalde duur.

Zij kan door een van de partijen worden opgezegd mits een opzeg van 6 maanden betekend met een ter post aangetekende brief gericht aan de Voorzitter van het Paritair Subcomité voor de edele metalen en aan de ondertekenende organisaties.

PSC 149.03 — Edele Metalen Maaltijdcheques Bekrachtigd op 26.06.2019
