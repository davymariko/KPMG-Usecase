Neerlegging-Dépôt: 09/04/2020 Regist.-Enregistr.: 25/05/2020 N°: 158554/C0/314

Paritair comité voor het kappersbedrijf en schoonheidszorgen nr. 314

Collectieve arbeidsovereenkomst van 9 april 2020 tot wijziging van de collectieve arbeidsovereenkomst van 25 maart 1991 tot oprichting van een fonds voor bestaanszekerheid en tot vaststelling van zijn statuten

Artikel 1. Toepassingsgebied.

Deze collectieve arbeidsovereenkomst ís van toepassing op de werknemers en op de werkgevers van de ondernemingen die behoren tot de bevoegdheid van het Paritair Comité voor het kappersbedrijf en de schoonheidszorgen.

Onder werknemers verstaat men de arbeiders, arbeidsters en bedienden.

Artikel 2. Wijziging van de statuten van het fonds voor bestaanszekerheid

Artikel 5 van de collectieve arbeidsovereenkomst van 25 maart 1991 nr. 27766/CO/314, algemeen verbindend verklaard bij koninklijk besluit van 25 november 1991, laatst gewijzigd bij collectieve arbeidsovereenkomst van 28 juni 2019 nr. 152825/CO/314, wordt als volgt gewijzigd:

“De maatschappelijke zetel van het fonds is gevestigd te 9000 Gent, Martelaarslaan 21, bus 501.

Het adres kan te allen tijde worden gewijzigd bij gewone beslissing van de raad van beheer".

Artikel 3. Inwerkingtreding en slotbepalingen

Deze collectieve arbeidsovereenkomst treedt in werking op 01/04/2020 en is gesloten voor onbepaalde tijd. Ze heft de collectieve arbeidsovereenkomst van 4 maart 2020, geregistreerd onder het nr. 157768, op.

Zij kan worden opgezegd door elk der partijen met een opzegtermijn van drie maanden, betekend bij aangetekende brief aan de voorzitter van het Paritair comité voor het kappersbedrijf en de schoonheidszorgen.

Artikel 4. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
