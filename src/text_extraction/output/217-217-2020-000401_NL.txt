Paritair comité voor de casinobedienden

COLLECTIEVE ARBEIDSOVEREENKOMST VAN 13 JANUARI 2020 BETREFFENDE DE NACHTUREN

Artikel 1 Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair comité voor de casinobedienden

Artikel 2 De werkgever en werknemers bevestigen dat de financiële vergoeding waarvan sprake is in de collectieve arbeidsovereenkomst nr. 46 van 23 maart 1990, gesloten in de Nationale Arbeidsraad, betreffende de begeleidingsmaatregelen voor ploegenarbeid met nachtprestaties alsook voor andere vormen van arbeid met nachtprestaties (hierna “CAO nr. 46”) en in de collectieve arbeidsovereenkomst nr. 49 van 21 mei 1991, gesloten in de Nationale Arbeidsraad, betreffende de waarborg van een specifieke financiële vergoeding ten gunste van de werknemers die zijn tewerkgesteld in het kader van ploegenarbeid met nachtprestaties of andere vormen van arbeid met nachtprestaties (hierna “CAO nr. 49”) als vervat te beschouwen is in het aandeel die zij hebben in de fooienpot die onder de leden van het spelpersoneel wordt verdeeld, of voor zover deze fooienpot niet volstaat, in het gewaarborgd loon.

Een spelbediende “klassieke spelen” wordt geacht nachtarbeid te verrichten voor zover de spelbediende arbeid verricht tussen 20 uur ’s avonds en 6 uur in de morgen. De spelbediende “klassieke spelen” die enkel prestaties verricht tussen 6 uur ’s morgens en 24 uur ’s avonds, alsook de spelbediende “klassieke spelen” die gewoonlijk vanaf 5 uur begint te werken worden niet beschouwd als een spelbediende die nachtarbeid verricht en vallen dus niet onder het toepassingsgebied van deze paragraaf.

Partijen komen overeen om voor de spelbedienden die nachtarbeid verrichten zoals bedoeld hierboven het brutomaandloon waarop zij aanspraak maken op basis van de sectorale bepalingen of op basis van de bepalingen uit de

individuele arbeidsovereenkomst, uit te splitsen in een gedeelte brutomaandloon en een gedeelte bruto nachtpremie zoals bedoeld in artikel 13 van de CAO nr. 46.

Het aantal uren die na 24 uur worden gepresteerd worden in gezamenlijk akkoord tussen partijen geschat op 52 uren per maand per spelbediende, behalve andersluidend beding in een bedrijfsCAO.

Dienvolgens komen partijen overeen een vast forfaitair brutobedrag ten belope van 52 maal het per collectieve arbeidsovereenkomst in de Nationale Arbeidsraad bepaalde uurbedrag per maand in mindering te brengen op het normaliter verschuldigde brutomaandloon en uit te betalen onder de vorm van een bruto nachtpremie.

Het aldus verminderde brutomaandloon en de bruto nachtpremie worden als dusdanig op de loonfiche vermeld. De bruto nachtpremie is onderworpen aan de normale wettelijke sociale bijdragen en bedrijfsvoorheffing.

De partijen gaan er uitdrukkelijk mee akkoord dat onderhavige collectieve arbeidsovereenkomst geen afbreuk doet aan het artikel 2 van de collectieve arbeidsovereenkomst van 19 december 2001 handelend over nachtarbeid en dat de bepalingen van dit artikel onverkort van toepassing blijven.

Artikel 3 Deze collectieve arbeidsovereenkomst treedt in werking op 1 januari 2019 en is voor onbepaalde duur afgesloten.

Ze kan door elk van de partijen worden

opgezegd per aangetekende brief | gericht aan de Voorzitter van het Paritair Gomi Fe voor de casinobedienden, met

inachtneming van een

opzeggingstermijn van zes maanden.

Brussel, 13 januari 2020
