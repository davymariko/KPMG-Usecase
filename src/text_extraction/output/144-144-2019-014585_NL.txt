PARITAIR COMITE VOOR DE LANDBOUW PC 144

COLLECTIEVE ARBEIDSOVEREENKOMST VAN 22 OKTOBER 2019 BETREFFENDE DE UITBREIDING VAN HET BEVOEGDHEIDSGEBIED VAN DE LANDBOUW MET DE VLASTEELT, DE HENNEPTEELT, DE EERSTE VERWERKING VAN VLAS EN/OF HENNEP

Preambule

Gelet op de evolutie in de sector van de vlasbereiding, werd beslist om het paritair subcomité vlasbereiding (120.02) op 01/07/2019 op te heffen. De meeste bedrijven die onder dit subcomité vielen, gaan over naar het paritair comité landbouw (144.00), omdat de bedrijfsactiviteiten nauwer aansluiten bij deze sector.

De sociale partners van beide sectoren sloten een protocol van akkoord op 14 november 2018 betreffende de bestemming van de activa en de passiva van de twee Fondsen, opgericht in de schoot van het PsC 120.02 en betreffende de toepassing van artikel 27 van de wet van 5 december 1968.

Onderhavige collectieve arbeidsovereenkomst beoogt dit protocol van akkoord te bekrachtigen en zo de toepassing te regelen van de collectieve arbeidsovereenkomsten die zijn gesloten binnen het PC 144, op de werkgevers en werknemers die betrokken zijn bij deze overdracht.

Artikel 1 81 - Deze collectieve arbeidsovereenkomst is van toepassing op de werkgevers en de door hen tewerkgestelde werknemers, die ressorteren onder het Paritair Comité voor de landbouw en waarvan de hoofdactiviteit bestaat uit de vlasteelt, de hennepteelt, de eerste verwerking van vlas en/of hennep. Onder eerste verwerking wordt verstaan: het scheiden van de verschillende onderdelen van de plant.

82 - Met de term werknemers worden de arbeiders en arbeidsters bedoeld. Artikel 2 Gelet op het koninklijk besluit van 23 juni 2019 tot wijziging van de bevoegdheid van het Paritair Comité voor de textielnijverheid van het Paritair Comité voor de landbouw en tot opheffing van het Paritair Subcomité voor de vlasbereiding.

Gelet op artikel 27 van de wet van 5 december 1968 (BS 15 januari 1969)

Artikel 3 Onderstaande collectieve arbeidsovereenkomsten en regelgeving zijn van toepassing op de werkgevers en de werknemers die onder artikel 1 zijn bedoeld:

e De collectieve arbeidsovereenkomst van 25 juni 2019 betreffende het tijdskrediet eindeloopbaan, geregistreerd onder het nr. 152838/CO/144;

e De collectieve arbeidsovereenkomst van 26 januari 2018 betreffende de vaststelling van de werkgeversbijdrage in de vervoerskosten van de werknemers, geregistreerd onder het nr. 145192/CO/144;

e De collectieve arbeidsovereenkomst van 15 juni 2017 betreffende het tijdskrediet, geregistreerd onder het nr. 440737/CO/144; A45 oo 4 O e De collectieve arbeidsovereenkomst van 9 december 2013 betreffende de syndicale vorming, geregistreerd onder het nr. 119533/CO/144;

e De collectieve arbeidsovereenkomst van 21 augustus 2008 betreffende de syndicale afvaardiging, geregistreerd onder het nr. 90413/CO/144.

Artikel 4 Deze collectieve arbeidsovereenkomst heeft uitwerking met ingang van 1 juli 2019 en is gesloten voor onbepaalde duur.

Elke der ondertekenende partijen kan ze opzeggen mits een opzeggingstermijn van 6 maanden na te leven; deze opzegging wordt bij een ter post aangetekende brief aan de Voorzitter van het Paritair Comité voor de landbouwen aan elk der ondertekenende partijen betekend.
