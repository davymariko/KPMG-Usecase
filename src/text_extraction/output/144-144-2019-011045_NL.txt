Neerlegging-Dépôt: 30/07/2019

ent "7 Regist.-Enregistr.: Paritair Comité voor de landbouw N°: 185339/CON 44

Collectieve arbeidsovereenkomst van 4 juli 2019

Betreffende de invoering van een sectorale regeling van maaltijdcheques

HOOFDSTUK L. Zoepassingsgebied

Artikel 1. Deze collectieve arbeidsovereenkomst is van toepassing op de werkgevers en de door hen tewerkgestelde werknemers, die ressorteren onder het Paritair Comité voor de landbouw en waarvan de hoofdactiviteit bestaat uit de vlasteelt, de hennepteelt, de eerste verwerking van vlas en/of hennep. Onder eerste verwerking wordt verstaan: het scheiden van de verschillende onderdelen van de plant.

Zijn uitgesloten: de werknemers die tewerkgesteld worden in de sector en die bedoeld worden in artikel 8bis van koninklijk besluit van 28 november 1969, Belgisch Staatsblad 5 december 1969, inzake sociale zekerheid.

Met de term werknemers worden de arbeiders en arbeidsters bedoeld.

HOOFDSTUK IL. Modaliteiten van het stelsel van maaltijdcheques

Art. 2. Voor de in artikel 1 genoemde werkgevers geldt het beginsel dat ze een tegemoetkoming betalen van 6,88 euro per effectief gewerkte dag van elke in artikel 1 genoemde werknemer, met het oog op het invoeren van een stelsel van maaltijdcheques.

Art. 3. Het aantal toegekend maaltijdcheques moet gelijk zijn aan het aantal dagen waarop de werknemer effectief prestaties levert.

Art. 4. De maaltijdcheques worden elektronisch op naam van de werknemer afgeleverd. Deze voorwaarde wordt geacht vervuld te zijn als de toekenning ervan en de daarop betrekking hebbende gegevens (het aantal maaltijdcheques, bruto bedrag van de maaltijdcheques verminderd met het persoonlijk aandeel van de werknemer) vermeld worden op de individuele rekening.

Art. 5. De werknemer die geniet van elektronisch toegekende maaltijdcheques, ontvangt gratis een drager ter zijner beschikking (een kaart). In geval van verlies of diefstal van de drager zal de werknemer de kost van de vervanging ervan dragen, die 5,00 euro zal bedragen.

2

Art. 6. De maaltijdcheque vermeldt duidelijk dat zijn geldigheidsduur beperkt is tot twaalf maanden en dat hij slechts mag worden gebruikt om een maaltijd te betalen of voor de aankoop van verbruiksklare voeding.

Art. 7. De tussenkomst van de werkgever in de kost van de maaltijdcheques bedraagt 6,88 euro per cheque en de tussenkomst van de werknemer bedraagt minstens 1,09 euro per cheque.

Art. 8. De maaltijdcheques betreffende een kalendermaand worden uiterlijk in de loop van de maand die volgt op deze waarvoor de maaltijdcheques verschuldigd zijn, betaald.

HOOFDSTUK III. Geldigheid

Art. 9. Deze collectieve arbeidsovereenkomst heeft uitwerking met ingang van 1 juli 2019 en wordt gesloten voor een onbepaalde duur.

Elk van de contracterende partijen kan ze herzien of opzeggen mits een opzeggingstermijn van zes maanden, te betekenen bij een ter post aangetekende brief gericht aan de voorzitter van het Paritair Comité voor de land bouw.
