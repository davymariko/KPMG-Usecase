Paritair Comité voor het huiden- en lederbedrijf en vervangingsproducten

Collectieve arbeidsovereenkomst 6 januari 2021 betreffende de tijdelijke werkloosheid omwille van overmacht

HOOFDSTUK |. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en op de arbeiders van de ondernemingen die onder het Paritair Comité voor het huiden- en lederbedrijf en vervangingsproducten (PC 128) ressorteren.

Onder arbeiders worden zowel mannelijke als vrouwelijke arbeiders verstaan.

HOOFDSTUK Il. Bestaanszekerheid

Artikel 2. Gelet op de uitbreiding van het toepassingsgebied van de tijdelijke werkloosheid wegens overmacht in de strijd tegen COVID-19, komen de sociale partners overeen om het toepassingsgebied van de bepalingen inzake de bestaanszekerheid van de leersector, voor een bepaalde tijd uit te breiden naar de tijdelijke werkloosheid wegens overmacht, namelijk van 1 januari 2021 tot 31 maart 2021.

Artikel 3. De algemene beginselen, zoals bepaald in hoofdstuk 11,1 (uitgezonderd artikel 3 62 en artikel 5 8 4 tweede lid), hoofdstuk Ill en hoofdstuk IV van de collectieve arbeidsovereenkomst van 1 oktober 2019 aangaande de tewerkstelling en de tijdelijke werkloosheid (nr 154532/CO/128), voor de toepassing van deze aanvullende bestaanszekerheidsvergoedingen blijven ongewijzigd.

Artikel 4. De werkgever zal het totaal bedrag van de dagvergoeding betalen.

Het Fonds voor Bestaanszekerheid voor het huiden- en lederbedrijf en vervangingsproducten zal, in functie van de beschikbare financiële middelen, het volledig bedrag besteed aan de arbeiders terugbetalen aan de werkgever. Dit evenwel enkel indien de werkgever aan het Fonds kan aantonen dat zijn onderneming een erkenning tot uitzonderlijk hard getroffen onderneming in het kader van de COVID-19 crisis heeft

ontvangen en dus verder gebruik kan maken van de vereenvoudigde procedure tijdelijke werkloosheid overmacht corona. Deze terugbetaling gebeurt maandelijks. In het geval er geen financiële middelen meer beschikbaar zouden zijn, zal/zullen de werkgever(s) het totaalbedrag van de dagvergoeding ten laste nemen. De verjaringstermijn voor het indienen van een dossier bij het Fonds voor Bestaanszekerheid voor het huiden- en lederbedrijf en vervangingsproducten wordt als volgt geregeld: - Periode 1 maart 2020 — 31 december 2020: dossiers moeten ingediend zijn voor 30 jun: 2021; - Periode 1 januari 2021 — 31 maart 2021: dossiers moeten ingediend zijn voor 30 september 2021

Artikel 5. De werkgevers in de sector engageren zich om de ondertekening van een gelijkaardige collectieve arbeidsovereenkomst voor de bedienden tewerkgesteld in de ondernemingen binnen de sector van het huiden- en lederbedrijf en vervangingsproducten die ressorteren onder het aanvullend paritiair comité van de bedienden (PC 200) te ondersteunen.

HOOFDSTUK £ Slotbepalingen

Artikel 6. Deze collectieve arbeidsovereenkomst treedt in werking op 1 januari 2021 en blijft van kracht tot 31 maart 2021. Ze is niet stilzwijgend verlengbaar.

Artikel 7. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
