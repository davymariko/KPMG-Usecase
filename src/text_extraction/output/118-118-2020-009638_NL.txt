CAO van 8 juli 2020 tot wijziging van de collectieve arbeidsovereenkomst van 15 september 2015, overeengekomen binnen het PC van de voedingsnijverheid, betreffende de syndicale vorming in de voedingsnijverheid

Art. 1. 8 1. De huidige collectieve arbeidsovereenkomst is van toepassing op de werkgevers en de arbeiders uit de voedingsnijverheid, met uitzondering van de bakkerijen, de banketbakkerijen die “verse” producten voor onmiddellijke consumptie met zeer beperkte houdbaarheid vervaardigen en de verbruikszalen bij een banketbakkerij.

8 2. Met “arbeiders” worden alle arbeiders bedoeld, zonder onderscheid naar gender.

Art. 2. In artikel 4 van de collectieve arbeidsovereenkomst van 15.9.2015, afgesloten binnen het PC 118 van de

voedingsnijverheid, betreffende de syndicale vorming in de voedingsnijverheid (KB 13517 — BS 2862017 —

registratienummer 133417/CO/118) werd een nieuwe paragraaf ingevoerd, die als volgt luidt:

$ 6. Doordat de lockdown die op 16/03/2020 werd afgekondigd wegens de COVID-19-pandemie het enerzijds onmogelijk heeft gemaakt om syndicale vormingen met een fysieke aanwezigheid te organiseren en anderzijds ertoe geleid heeft dat de sociale verkiezingen uitgesteld worden naar november 2020 komen de sociale gesprekspartners overeen dat, bij wijze van afwijking en uitzondering, de syndicale vormingsdagen voor het schooljaar 2019-2020 van arbeiders tewerkgesteld in ondernemingen, waar in 2020 sociale verkiezingen worden georganiseerd en waar aldus die sociale verkiezingen zijn uitgesteld naar november 2020, kunnen worden opgenomen tot

31/12/2020. Dit betekent concreet dat de syndicale vormingsdagen die niet uitgeput werden of die geannuleerd of uitgesteld werden in de loop van het schooljaar 20192020 alsnog ingepland kunnen worden voor 31/12/2020.

Art. 3. De huidige collectieve arbeidsovereenkomst treedt in werking op 01/07/2020 en loopt af op 31/12/2020.

Art. 4. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités, wat betreft het ondertekenen van deze collectieve overeenkomst, worden de handtekeningen van de personen die de overeenkomst afsluiten in naam van de werknemersorganisaties enerzijds en in naam van de werkgeversorganisaties anderzijds vervangen door het procesverbaal van de vergadering dat goedgekeurd wordt door de leden en ondertekend wordt door de voorzitter en de secretaris.
