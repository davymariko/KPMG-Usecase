Federale overheidsdienst Werkgelegenheid, Arbeid en Sociaal Overleg

ALGEMENE DIRECTIE COLLECTIEVE ARBEIDSBETREKKINGEN

Directie van de Griffie

ERRATUM

Paritair Comité voor het bosbouwbedrijf

CAO nr. 157635/CO/146 van 29/01/2020

Verbetering van de Franstalige tekst :

-_ Tweede lid van artikel 1 moet als volgt verbeterd worden : “Par "travailleurs", on entend : les travailleurs ouvriers masculins et féminins”.

- In artikel 7, eerste lid moet “travailleur manoeuvre” vervangen worden door “travailleur non qualifié”.

Verbetering van de Nederlandstalige tekst : - In artikel 7, tweede lid, moet “indexcijfer”

vervangen door “afgevlakte gezondheidsindex”.

Beslissing van

1- 2021

À LD PR

Neerlegging-Dépôt: 03/02/2020 Regist.-Enregistr.: 13/03/2020 N°: 157635/C0/146

Paritair Comité voor het bosbouwbedrijf (PC 146) Collectieve arbeidsovereenkomst van 29 januari 2020 betreffende de loon- en arbeidsvoorwaarden Toepassingsgebied

Art. 1. Deze collectieve arbeidsovereenkomst is van toepassing op de werkgevers en op de werknemers van de ondernemingen die ressorteren onder het paritair comité voor het bosbouwbedrijf.

Met werknemers worden de mannelijke en vrouwelijke arbeiders bedoeld. Lonen

Art. 2 Op 1 januari 2020 worden zowel de bruto minimumuurlonen als de werkelijk betaalde uurlonen verhoogd met 1,1%.

Op 1 januari 2020 bedraagt het minimumuurloon 10,68 EUR op basis van een wekelijkse arbeidsduur van 38 uren.

Art. 3 De lonen worden gekoppeld aan de evolutie van de afgevlakte gezondheidsindex overeenkomstig de bepalingen van de collectieve arbeidsovereenkomst van 11 juni 1975, gesloten in het Paritair Comité voor het bosbouwbedrijf, “betreffende de koppeling van de lonen aan het indexcijfer van de consumptieprijzen”, algemeen verbindend verklaard bij koninklijk besluit van 19 februari 1976, (Belgisch Staatsblad van 22 april 1976).

Art. 4 Het minimumuurloon van de minderjarige werknemers wordt vastgesteld op de volgende percentages van het voorziene minimumuurloon:

Leeftijd percentage minimumuurloon 17 jaar 80 pct. 8,54 EUR 16 jaar 70 pct. 7,48 EUR

Art. 5 De minderjarige werknemers die met hetzelfde rendement het werk van de meerderjarige werknemers verrichten, hebben recht op het minimum uurloon van de meerderjarige werknemers van hun catégorie.

Toeslagen

Art. 6 Een loontoeslag van 15 pct. van het normaal loon wordt toegekend aan de werknemers die om het even welk mechanisch werktuig gebruiken en dit gedurende de uren dat zij het gebruiken.

Art. 7 De ploegchefs ontvangen een toeslag op het uurloon die sedert 1 januari 2008 0,64 EUR per uur bedraagt. Het minimumloon en het werkelijk uitbetaald loon van een ploegchef moet dus minimaal een bedrag bereiken dat gelijk is aan het uurloon van de ongeschoolde werknemer, verhoogd met bovenvermeld bedrag.

Dit bedrag wordt niet gekoppeld aan hetindexcijfer en blijft bijgevolg onveranderd.

ole atope Cahte, gezond heid Ssinder. & &

Onder "ploegchef" wordt verstaan een werknemer die 2 of meer werknemers begeleidt in hun professionele werkzaamheden.

Art. 8 De werknemers die gevaarlijke of ongezonde werken verrichten ontvangen een loontoeslag van 25 pct. van hun normaal loon voor de aan deze werken bestede tijd. Deze toeslag is slechts verschuldigd voor de volgende werkzaamheden:

e het snoeien verricht door middel van ladders of krammen e reinigingswerken die bestaan uit het verwijderen van stinkende modder e besproeiingswerken

Bosontginningswerken verricht door de eigenaar

Art. 9 De eigenlijke bosontginningswerken die met handelsdoeleinden worden ondernomen en worden verricht door werklieden die gewoonlijk door de eigenaars worden tewerkgesteld of bij uitzondering of hoofdzakelijk worden in dienst genomen met dit doel, worden beloond op grond en volgens de schommelingen en de modaliteiten van toepassing op de lonen vastgesteld door het Paritair Subcomité voor de bosontginningen, betreffende de minimumlonen in de bosontginningen, onverminderd de bevoegdheid van dit paritair subcomité.

Eenmalige premie

Art. 10 Voor 2019 wordt een éénmalige, niet-recurrente premie van 240 EUR bruto betaald aan de werknemers die in de loop van 1 januari 2019 tot en met 31 december 2019 in de sector tewerkgesteld zijn geweest.

De premie kan op ondernemingsvlak worden omgezet in een ander gelijkwaardig voordeel. Deze beslissing moet genomen worden vóór 1 juni 2020.

Per begonnen maand tewerkstelling is er recht op 1/12 van de volledige premie of 20 EURO per maand, onafhankelijk van de contractuele tewerkstellingsbreuk.

De premie moet betaald worden uiterlijk in juni 2020.

Zowel de premie als het gelijkwaardig voordeel moet op de loonbrief van de maand van toekenning worden vermeld.

Slotbepalingen

Art. 11. Deze collectieve arbeidsovereenkomst heeft uitwerking vanaf 1 januari 2020 en wordt gesloten voor onbepaalde duur. Zij vervangt de collectieve arbeidsovereenkomst van 25 februari 2005 tot vaststelling van de lonen, geregistreerd onder het nummer 74116/CO/146.

Elk van de contracterende partijen kan ze opzeggen mits een opzeggingstermijn van drie maanden, te betekenen bij een ter post aangetekende brief gericht aan de voorzitter van het Paritair Comité voor het bosbouwbedrijf.
