Vertaling

Paritair Subcomité voor de beschutte werkplaatsen van het Waalse Gewest en van de Duitstalige Gemeenschap

Collectieve arbeidsovereenkomst van 20 november 2018

Vervanging van de collectieve arbeidsovereenkomst van 30 maart 2017 betreffende de economische werkloosheid in de beschutte werkplaatsen van de Duitstalige Gemeenschap die erkend en gesubsidieerd worden door de “Dienststelle für selbstbestimmtes Leben der Deutschsprachingen Gemeinschaft" (Overeenkomst geregistreerd op 8 juni 2017 onder het nummer 139776/CO/327.03)

Toepassingsgebied

Artikel 1. Deze collectieve arbeidsovereenkomst is uitsluitend van toepassing op de werkgevers en de werknemers van de beschutte werkplaatsen die gelegen zijn in de Duitstalige Gemeenschap, erkend en gesubsidieerd worden door de "Dienststelle für selbstbestimmtes Leben der Deutschsprachigen Gemeinschaft" en die ressorteren onder het Paritair Subcomité voor de beschutte werkplaatsen van het Waalse Gewest en van de Duitstalige Gemeenschap.

Onder "werknemers" wordt verstaan: de mannelijke en vrouwelijke arbeiders en bedienden.

Vastleggen van de bijkomende financiële tegemoetkoming in geval van economische werkloosheid

Art. 2. In geval van economische werkloosheid wordt per dag werkloosheid van een kalenderjaar een tegemoetkoming van 5 EUR betaald.

Het bedrag van de tegemoetkoming zal door de werkgever worden betaald samen met het gewone maandloon.

Art. 3. Deze collectieve arbeidsovereenkomst treedt in werking op 1 januari 2018 en wordt gesloten voor onbepaalde duur.

Deze collectieve arbeidsovereenkomst kan worden opgezegd door één van de partijen mits een opzeggingstermijn van 3 maanden. Deze opzegging moet betekend worden door middel van een aangetekend schrijven aan de voorzitter van het Paritair Subcomité voor de beschutte werkplaatsen van het Waalse Gewest en van de Duitstalige Gemeenschap.
