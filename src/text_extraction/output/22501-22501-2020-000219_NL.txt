Neerlegging-Dépôt: 13/01/2020 Regist.-Enregistr.: 19/03/2020 N°: 157743/C0/225.01

Paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap

(PSC 225.01)

Collectieve arbeidsovereenkomst van 6 november 2019 betreffende de duur van de contracten

Hoofdstuk 1 - Toepassingsgebied

Artikel 1 81 Deze collectieve arbeidsovereenkomst is van toepassing op de werkgevers en de bedienden van de onderwijsinstellingen die ressorteren onder het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap.

82 Deze collectieve arbeidsovereenkomst is niet van toepassing op de hogescholen, de studiemeester-opvoeders in de internaten en het administratief personeel.

83 Onder “bedienden” verstaat men zowel de mannelijke als de vrouwelijke bedienden.

Hoofdstuk II — Duur van de contracten

Artikel 2 Alle bedienden, uitgezonderd de bedienden tewerkgesteld met een vervangingsovereenkomst, moeten tewerkgesteld zijn met een arbeidsovereenkomst van minstens 10 maanden, lopend van 1 september van jaar X tot en met 30 juni van jaar x+1.

Met uitzondering van de dagen die gedekt zijn door vakantiegeld, worden de bedienden in de periode van tewerkstelling doorbetaald tijdens de schoolvakanties, tijdens de door de school te bepalen facultatieve vakantiedagen en tijdens de dagen waarop de school voorziet in een alternatief lessenpakket waardoor de kinderen niet aanwezig zijn op school.

Artikel 3 In geval van een nieuwe aanwerving van een bediende in de loop van het schooljaar, wordt de aanvangsdatum van 1 september in voormeld artikel 2 van deze collectieve arbeidsovereenkomst vervangen door de datum van indiensttreding.

Artikel 4 81 In de mate van het mogelijke lopen de contracten, zoals bepaald in voormeld artikel 2 van deze collectieve arbeidsovereenkomst, door in de periode van de zomervakantie, zijnde juli en augustus.

82 Indien de contracten niet doorlopen in de periode van de zomervakantie, zijnde juli en augustus, hebben de bedienden alle voorrang bij heraanwerving na de zomervakantie. In dit geval blijft de anciënniteit gedurende de zomervakantie doorlopen en blijft ze verworven.

Artikel 5 Deze collectieve arbeidsovereenkomst doet geen afbreuk aan gunstigere regelingen op niveau van de onderwijsinstelling.

Hoofdstuk III — Geldigheidsduur

Artikel 6 Deze collectieve arbeidsovereenkomst treedt in werking op datum van ondertekening en is gesloten

voor onbepaalde duur.

Artikel 7 Deze collectieve arbeidsovereenkomst kan door elk van de partijen worden opgezegd mits een

opzeggingstermijn van 6 maanden die bij een ter post aangetekend schrijven wordt betekend en wordt gericht aan de Voorzitter van het paritair subcomité voor de bedienden van de inrichtingen van het gesubsidieerd vrij onderwijs van de Vlaamse Gemeenschap.
