Paritair Subcomité voor de gesubsidieerde inrichtingen van het vrij onderwijs van de Franse Gemeenschap en de Duitstalige Gemeenschap

Collectieve arbeidsovereenkomst van 26 november 2019 gesloten in het Paritair Comité 152.02

Eindeloopbaan - Afwijkend stelsel ter verlenging van de CAO van 13 juni 2018 en met toepassing van de collectieve arbeidsovereenkomst 137 van de NAR.

Hoofdstuk 1 - Toepassingsgebied

Artikel ter - Deze collectieve arbeidsovereenkomst is van toepassing op de werkgevers en de werknemers van de onderwijsinstellingen en de internaten van het vrij onderwijs van de Franse Gemeenschap en de Duitstalige Gemeenschap, waarvan de maatschappelijke zetel gevestigd is in het Waals Gewest en in het Brussels Hoofdstedelijk Gewest en die zijn ingeschreven bij de Rijksdienst voor Sociale Zekerheid op de Franse taalrol,

Onder werknemers wordt verstaan: de arbeiders en arbeidsters.

Art. 1 Deze collectieve arbeidsovereenkomst wordt gesloten ter verlenging van de GAO van 13 juni 2018 en met toepassing van de collectieve arbeidsovereenkomst 137 van de NAR, tot vaststelling voor 2019-2020 van het interprofessioneel kader voor de verlaging van de leeftijdsgrens, voor wat betreft de toegang tot het recht op uitkeringen voor een tijdskrediet landingsbanen voor de werknemers met een lange loopbaan, zwaar beroep of die werken in dienst van een onderneming in moeilijkheden of herstructurering.

Art. 2. Voor de periode 2019-2020 wordt de leeftijdsgrens op 57 jaar gebracht voor de werknemers die hun arbeidsprestaties halftijds verminderen en tot 55 jaar voor de werknemers die hun arbeidsprestaties met 1/5 verminderen met toepassing van artikel 8, 81 van de collectieve arbeidsovereenkomst nr. 103 van 27 juni 2012 en die voldoen aan de voorwaarden die bepaald zijn in artikel 6, 85, 2° en 3° van het koninklijk besluit van 12 december 2001, zoals gewijzigd door artikel 4 van het koninklijk besluit van 30 december 2014.

Art. 3. Deze collectieve arbeidsovereenkomst heeft uitwerking vanaf 1 januari 2019. Zij houdt op van kracht te zijn op 31 december 2020.

Ze kan door elk van de partijen worden opgezegd mits een opzeggingstermijn van zes maanden die bij een ter post aangetekend schrijven wordt betekend en wordt gericht aan de voorzitter van het Paritair Subcomité voor de gesubsidieerde instellingen van het vrij onderwijs van de Franse Gemeenschap en de Duitstalige Gemeenschap.
