PARITAIR COMITÉ VOOR DE METAAL-, MACHINE- EN ELEKTRISCHE BOUW

Collectieve arbeidsovereenkomst van 18 mei 2020

Solidariteitstoezegging aanvullend pensioen Tijdelijke werkloosheid ‘CORONAVIRUS'’

Artikel 1. Deze collectieve arbeidsovereenkomst is van toepassing op de werkgevers en arbeiders van de ondernemingen die behoren tot het Paritair Comité van de metaal-, machine- en elektrische bouw, en die vallen onder het toepassingsgebied van het sociaal sectoraal pensioenstelsel zoals bepaald in artikel 1 van de collectieve arbeidsovereenkomst van 16 december 2019 tot wijziging van het sociaal sectoraal pensioenstelsel, het pensioenreglement en het solidariteitsreglement (met registratienummer 156837/CO/111).

Artikel 2. Deze collectieve arbeidsovereenkomst vult de bijzondere voorwaarden van het solidariteitsreglement in bijlage 4 van de collectieve arbeidsovereenkomst van 16 december 2019 aan met tijdelijke bepalingen in het kader van de maatregelen als gevolg van het ‘Coronavirus’.

Artikel 3. 81. De solidariteitstoezegging voor de financiering van de opbouw van het aanvullend pensioen tijdens periodes van tijdelijke werkloosheid zoals bedoeld in artikel 12 van het solidariteitsreglement in bijlage 4 van de collectieve arbeidsovereenkomst van 16 december 2019, wordt eveneens toegekend voor periodes van tijdelijke werkloosheid wegens overmachtCoronavirus tijdens het eerste en tweede trimester van 2020.

82. Het toegekende bedrag per dag tijdelijke werkloosheid wegens overmacht-Coronavirus bedraagt 1€ per dag.

83. |

De toepassing en de mogelijke verlenging van de duurtijd van deze maatregel zullen door de ondertekenende partijen worden geëvalueerd in september 2020, rekening houdend met een controle van de budgettaire impact.

Artikel 4. Deze collectieve arbeidsovereenkomst wordt gesloten voor bepaalde duur vanaf 1 januari 2020 tot en met 30 juni 2020.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
