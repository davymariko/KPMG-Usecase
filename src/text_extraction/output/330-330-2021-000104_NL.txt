Neerlegging-Dépôt: 13/01/2021 Regist.-Enregistr.: 27/01/2021 N°: 162945/C0/330

PARITAIR COMITE VOOR DE GEZONDHEIDSINRICHTINGEN EN -DIENSTEN

Collectieve arbeidsovereenkomst van 9 november 2020 tot wijziging van de collectieve arbeidsovereenkomst van 9 december 2019, geregistreerd onder nummer 157748/CO/330, betreffende de eindejaarspremie voor de geregionaliseerde sectoren in Brussel, betreffende de uitzonderlijke verhoging in 2020 van het forfaitair gedeelte van de eindejaarspremie voor de geregionaliseerde sectoren in Brussel

Artikel 1 Deze collectieve arheidsovereenkomst is van toepassing op de werkgevers en op de werknemers van de bejaardentehuizen, van de rust- en verzorgingstehuizen, van de serviceflats, van de dagverzorgingscentra voor bejaarden, de psychiatrische verzorgingstehuizen, van de initiatieven voor beschut wonen voor psychiatrische patiënten, van de revalidatiecentra die erkend en gesubsidieerd zijn door de Gemeenschappelijke Gemeenschapscommissie van het Brussels Hoofdstedelijk Gewest, alsook de diensten voor voortgezette en palliatieve zorgen gevestigd op het grondgebied van het Brussels Hoofdstedelijk Gewest die ressorteren onder het Paritair Comité voor de gezondheidsinrichtingen en -diensten.

Onder werknemers wordt verstaan: het mannelijk en vrouwelijk werklieden- en bediendepersoneel. Artikel 2 Voor haar enige toepassingsgebied verhoogt deze overeenkomst uitzonderlijk voor het jaar 2020 enkel het forfaitair gedeelte van de eindejaarstoelage waarin voorzien is in artikel 3, 1) van de collectieve arbeidsovereenkomst van 9 december 2019, geregistreerd onder het nummer 157748/CO/330, betreffende de eindejaarspremie voor de geregionaliseerde sectoren in Brussel, met een brutobedrag van 267, 09 € per VTE.

Artikel 3. Deze collectieve arbeidsovereenkomst vult voor haar enige toepassingsgebied de collectieve arbeidsovereenkomst van 9 december 2019 aan, geregistreerd onder het nummer 157748/CO/330, betreffende de eindejaarspremie voor de geregionaliseerde sectoren in Brussel.

De toepassingsmodaliteiten blijven dezelfde. Artikel 4 De toepassing van deze overeenkomst hangt af van de uitvoering door het Verenigd College van de Gemeenschappelijke Gemeenschapscommissie van de financiële verbintenissen opgenomen in het Protocol van 18 juli 2018 dat wordt vermeld in artikel 3 van de collectieve arbeidsovereenkomst van 9 december 2019.

Artikel 5. Deze collectieve arbeidsovereenkomst wordt gesloten voor een bepaalde duur. Ze treedt in werking op 1 januari 2020 en houdt op van kracht te zijn op 31 december 2020.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de notulen van de vergadering die zijn ondertekend door de voorzitter en de secretaris en goedgekeurd door de leden.
