Neerlegging-Dépôt: 20/02/2019 Regist.-Enregistr.: 13/03/2019 | N°: 150928/C0/327.01

Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven

Collectieve arbeidsovereenkomst van 22 januari 2019 betreffende het toekennen van ecocheques

HOOFDSTUK I: TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het paritair subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.

Onder “werknemers” wordt verstaan het mannelijk en vrouwelijk arbeiders- en bediendenpersoneel.

Artikel 2 Deze collectieve arbeidsovereenkomst wordt gesloten in overeenstemming met de cao nr. 98 betreffende de ecocheques, gesloten in de Nationale Arbeidsraad op 20 februari 2009 en zoals later gewijzigd.

Conform de voormelde cao nr. 98, wordt voor de toepassing van deze cao onder “ecocheque” verstaan: het voordeel bij de aankoop van producten en diensten met een ecologisch karakter die zijn opgenomen in de bij de voormelde cao nr. 98 gevoegde lijst.

Artikel 3 Deze collectieve arbeidsovereenkomst wordt gesloten in uitvoering van het akkoord tussen de sociale partners in kader van de koopkrachtmaatregelen voorzien in VIA 5 waarbij de Vlaamse regering garant staat voor de te voorziene middelen (via het Fonds voor Bestaanszekerheid aan de werkgevers door te storten) voor uitvoering van dit akkoord.

HOOFDSTUK II: VASTSTELLING VAN DE HOOGTE VAN DE ECOCHEQUES OF MAALTIJDCHEQUES

Artikel 4 8 1

De werknemers ontvangen jaarlijks ecocheques voor een bedrag van 50 euro.

82

De ecocheques worden één keer per jaar, in de maand mei en uiterlijk voor 20 mei, aan de werknemers overhandigd. De werknemer die de werkgever verlaat, wordt in kennis gesteld van het bedrag aan ecocheques dat hem moet worden toegekend en van het ogenblik waarop die ecocheques hem effectief ter beschikking worden gesteld.

8 3

De ecocheques kunnen op papieren drager of in elektronische vorm afgeleverd worden. Bij eventueel verlies van de kaart waarop het saldo staat van de elektronische ecocheques, is een duplicaat van deze kaart éénmalig ten laste van de werkgever.

8 4

Het bij deze cao bepaalde voordeel van de ecocheques kan worden omgezet op ondernemingsvlak in een gelijkwaardig voordeel in maaltijdcheques,

Pagina 1 van 2

In de ondernemingen met een syndicale afvaardiging gebeurt de omzetting met een schriftelijk akkoord van de syndicale afvaardiging.

De ondernemingen zonder syndicale afvaardiging melden de omzetting aan de voorzitter van het Paritair Comité 327.01.

8 5

Als de ecocheques of maaltijdcheques voor het eerst aan de betrokken werknemers worden afgegeven, informeert de werkgever hen met alle dienstige middelen over de werking van de ecochequekaart of maaltijdchequekaart, over de aard van de goederen die kunnen aangeschaft worden met ecocheques of maaltijdcheques en over de geldigheidsduur.

Artikel 5 8 1

Voor deeltijdse werknemers gebeurt de proratisering op basis van de tewerkstellingsbreuk.

82

Voor de werknemers die in de loop van de betreffende referteperiode in dienst zijn getreden van de werkgever of hem hebben verlaten, gebeurt de berekening van het aantal aan hen toe te kennen ecocheques op zijn minst pro rata temporis van de periodes gedurende welke zij op basis van een arbeidsovereenkomst bij die werkgever waren tewerkgesteld tijdens de referteperiode. In 2019 geldt het recht enkel voor de werknemers die in de loop van het jaar 2019 in dienst waren.

8 3

In geval van schorsing van de arbeidsovereenkomst tijdens de referteperiode

gebeurt de berekening van het aantal toe te kennen ecocheques op zijn minst rekening houdend met het aantal dagen waarvoor de betrokken werknemers loon hebben gekregen.

Worden als gelijkgestelde dagen beschouwd:

- betaalde vakantie- en feestdagen;

- _moederschapsverlof;

-  arbeidsongeschiktheid gedekt door gewaarborgd loon in geval van arbeidsongeschiktheid ingevolge ziekte, ongeval van gemeen recht, arbeidsongeval of beroepsziekte en dit zowel voor werklieden als bedienden;

- kort verzuim;

-__ educatief verlof / Vlaams opleidingskrediet;

-_ tijdelijke werkloosheid;

-__ vrijstelling van arbeidsprestaties (VAP-dagen);

- rustdagen arbeidsduurvermindering;

- verlof voor syndicaal werk.

84 De referentieperiode zoals bedoeld in artikel 4 82 en 83 is de periode gaande van 1 mei van het voorafgaande jaar, tot en met 30 april van het lopende jaar.

HOOFDSTUK III: SLOTBEPALINGEN

Artikel 6 Deze collectieve arbeidsovereenkomst wordt afgesloten voor onbepaalde duur en heeft uitwerking met ingang vanaf 1 januari 2019 op voorwaarde dat de subsidiërende overheid de voorziene budgetten vrijmaakt.

Zij kan door elk van de partijen worden opgezegd mits een opzegperiode van 6 maanden.

De opzegging dient betekend te worden bij een ter post aangetekende brief, gericht aan de voorzitter van het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.

Pagina 2 van 2
