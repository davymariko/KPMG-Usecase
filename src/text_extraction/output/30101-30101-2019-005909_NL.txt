Paritair subcomité voor de haven van Antwerpen, “Nationaal paritair comité der haven van Antwerpen” genaamd

Collectieve arbeidsovereenkomst van 29 april 2019 houdende de verlenging van sommige collectieve arbeidsovereenkomsten van bepaalde duur.

Art. 1. Deze collectieve arbeidsovereenkomst is van toepassing op de werkgevers die ressorteren onder de bevoegdheid van het Paritair subcomité voor de haven van Antwerpen, “Nationaal paritair comité der haven van Antwerpen” genaamd en de havenarbeiders, de logistieke werknemers met veiligheidscertificaat en de vaklui die zij tewerkstellen.

Art. 2. Deze collectieve arbeidsovereenkomst is gesloten voor bepaalde tijd en treedt inwerking op 1 april 2019. Zij is van toepassing tot en met 30 september 2019.

Art. 3. Volgende collectieve arbeidsovereenkomsten die eindigen op 31 maart 2019 worden verlengd tot en met 30 september 2019.

- De collectieve arbeidsovereenkomst van 12 december 2017 — Sectoraal akkoord 2017-2018 voor de havenarbeiders (registratienummer 144465/CO/301.01);

- De collectieve arbeidsovereenkomst van 12 december 2017 — Sectoraal akkoord 2017-2018 voor de logistieke werknemers met veiligheidscertificaat (registratienummer 144464/C0/301.01);

- De collectieve arbeidsovereenkomst van 12 december 2017 — Sectoraal akkoord 2017-2018 voor de vaklui (registratienummer 144463/C0/301.01);
