Neerlegging-Dépôt: 03/02/2020 Regist.-Enregistr.: 13/03/2020 N°: 157634/CO/146

Paritair Comité voor het bosbouwbedrijf (PC 146)

Collectieve arbeidsovereenkomst van 29 januari 2020 betreffende deeltijdse tewerkstelling Toepassingsgebied

Art. 1. Deze collectieve arbeidsovereenkomst is van toepassing op de werkgevers en op de werknemers van de ondernemingen die ressorteren onder het paritair comité voor het bosbouwbedrijf.

Met werknemers worden de mannelijke en vrouwelijke arbeiders bedoeld. Verwittigingstermijn deeltijdse werknemers met variabel werkrooster

Art. 2 De ondertekenende partijen stellen vast dat in de sector van het bosbouwbedrijf deeltijdse arbeid nogal freguent voorkomt. Voor zover het deeltijdse werknemers met een variabel werkrooster betreft, is het vaak onmogelijk om vijf werkdagen vooraf de dagelijkse werkroosters aan de deeltijds tewerkgestelde werknemers mee te delen, dit omwille van de soms snel wijzigende weersomstandigheden.

Art. 3 In toepassing van het artikel 159 van de programmawet van 22 december 1989 (Belgisch Staatsblad 30 december 1989), gewijzigd door artikel 60 van de wet van 5 maart 2017 (Belgisch Staatsblad 15 maart 2017) kan de hierboven in artikel 2 bedoelde termijn van vijf werkdagen aangepast worden door een in een Paritair Comité gesloten collectieve arbeidsovereenkomst die bij koninklijk besluit algemeen verbindend verklaard wordt.

De ondertekenende partijen komen overeen om de termijn van vijf werkdagen te vervangen door 48 uren.

Commentaar

Deze bepaling houdt in dat er bijvoorbeeld de dinsdag moet verwittigd worden hoe er op donderdag kan gewerkt worden.

De termijn van 48 uren ís ingegeven rekening houdende met de problemen inzake arbeidsorganisatie waarmee de werkgever vaak geconfronteerd wordt en rekening houdende met de mogelijkheden voor de werknemer om familiaal de nodige regelingen te kunnen treffen. |

Slotbepalingen

Art. 4 Deze collectieve arbeidsovereenkomst heeft uitwerking vanaf 1 januari 2020 en wordt gesloten voor bepaalde duur tot 31 december 2022.

TERNAT NTR
