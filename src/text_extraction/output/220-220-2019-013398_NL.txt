Collectieve arbeidsovereenkomst van 16 september 2019 betreffende de betaling van een aanvullende vergoeding op de

werkloosheidsuitkeringen na beëindiging van de arbeidsovereenkomst door

medische overmacht, gesloten in paritair comité 220 voor de bedienden uit de voedingsnijverheid

Hoofdstuk I - Toepassingsgebied

Art. 1. $ 1.Deze collectieve arbeidsovereenkomst is van toepassing op de werkgevers en op de bedienden van de voedingsnijverheid.

$ 2. Met "bedienden" worden de mannelijke en vrouwelijke bedienden bedoeld.

Hoofdstuk II - Aanvullende vergoeding boven de arbeidsongeschiktheids- of

werkloosheidsuitkering

Art. 2. Na beëindiging van de arbeidsovereenkomst wegens medische overmacht, ontvangen de bedienden, boven de werkloosheidsuitkeringen of de arbeidsongeschiktheidsuitkeringen waarop zij recht hebben, een aanvullende vergoeding ten laste van de werkgever.

Art. 3. De aanvullende vergoeding bedraagt € 11,38 per dag gedekt door een werklossheidsuitkering.

Art. 4. Deze aanvullende vergoeding is verschuldigd voor de dagen van werkloosheid na het einde van de arbeidsovereenkomst tijdens een periode gelijk aan één week per volledig jaar anciënniteit.

Hoofdstuk II - Looptijd van de overeenkomst

Art. 5. Deze collectieve arbeidsovereenkomst treedt in werking op 1 januari 2020.

Deze collectieve arbeidsovereenkomst vervangt de collectieve arbeidsovereenkomst van 26 maart 2018 betreffende de betaling van een aanvullende vergoeding na beëindiging van de arbeidsovereenkomst door medische overmacht, algemeen verbindend verklaard bij koninklijk besluit van 17 augustus 2018 (Belgisch Staatsblad van 5 september 2018) en geregistreerd onder nummer 145929/C0/220.

Deze collectieve arbeidsovereenkomst wordt gesloten voor onbepaalde duur. Zij kan door elk der ondertekenende partijen worden opgezegd mits een opzegging van zes maanden, gericht per aangetekende brief aan de voorzitter van het Paritair Comité voor de bedienden uit de voedingsnijverheid en aan de erin vertegenwoordigde organisaties.
