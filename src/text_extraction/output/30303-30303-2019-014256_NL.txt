Neerlegging-Dépôt: 07/11/2019 Regist.-Enregistr.: 25/11/2019 N°: 155548/C0/303.03

Paritair Subcomité voor de exploitatie van bioscoopzalen

COLLECTIEVE ARBEIDSOVEREENKOMST VAN 22 OKTOBER 2019 BETREFFENDE WERKLOOSHEID MET BEDRIJFSTOESLAG, AFWIJKENDE STELSELS 2021-2022

Hoofdstuk I : Toepassingsgebied

Artikel 1 - Deze collectieve arbeidsovereenkomst is toepasselijk op de werkgevers en werknemers die ressorteren onder het Paritair Subcomité voor de exploitatie van bioscoopzalen.

Onder “werknemer” verstaat men het mannelijk en vrouwelijk arbeiders- en bediendepersoneel.

De regeling van werkloosheid met bedrijfstoeslag geldt voor de werknemers die, rekening houdend met de leeftijd- en loopbaanvoorwaarden zoals bepaald in collectieve arbeidsovereenkomst nr. 17 van 19 december 1974 tot invoering van een regeling van aanvullende vergoeding ten gunste van sommige bejaarde werknemers indien zij worden ontslagen, gesloten in de Nationale Arbeidsraad en het Koninklijk besluit van 3 mei 2007 tot regeling van het conventioneel brugpensioen in het kader van het Generatiepact, ontslagen worden, behalve om dringende redenen.

Hoofdstuk II : Werkloosheid met bedrijfstoeslag na 33 jaar beroepsverieden voor werknemers met een zwaar beroep

Art. 2 - In uitvoering van collectieve arbeidsovereenkomst nr. 139 van de Nationale Arbeidsraad tot vaststelling van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers die worden ontslagen en die 20 jaar hebben gewerkt in een regeling van nachtarbeid, die hebben gewerkt in een zwaar beroep of die hebben gewerkt in het bouwbedrijf en arbeidsongeschikt zijn, wordt de leeftijd voor nerkloosheid met bedrijfstoeslag vastgelegd op 59 jaar van Í januari 2021 tot 30 juni 2021.

Dit stelsel is van toepassing op werknemers die een

oopbaan van 33 jaar hebben bereikt waarvan:

… Ofwel 20 jaar nachtarbeid zoals bepaald in Collectieve Arbeidsovereenkomst nr, 46 van de Nationale Arbeidsraad Ofwel in de laatste 10 kalenderjaren minstens 5 jaar, of in de laatste 15 kalenderjaren minstens 7 jaar gewerkt hebben in een zwaar beroep,

Hoofdstuk  IIT : Werkloosheid met bedrijfstoeslag na 35 jaar beroepsverleden voor werknemers met een zwaar beroep

Art. 3 - In uitvoering van collectieve arbeidsovereenkomst nr. 140 van de Nationale Arbeidsraad tot vaststelling van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers in een zwaar beroep die worden ontslagen, wordt de leeftijd voor werkloosheid met bedrijfstoeslag vastgelegd op 59 van 1 januari 2021. tot en met 30 juni 2021.

Dit stelsel ís van toepassing op werknemers die een loopbaan van 35 jaar hebben bereikt en die in de laatste 10 kalenderjaren minstens 5 jaar, of in de laatste 15 kalenderjaren minstens 7 jaar gewerkt hebben ín een zwaar beroep.

Hoofdstuk IV : Werkloosheid met bedrijfstoeslag voor werknemers met een beroepsloopbaan van minstens 40 jaar

Art. A4 - In uitvoering van collectieve arbeidsovereenkomst nr. 142 van de Nationale Arbeidsraad tot invoering van een stelsel van bedrijfstoeslag voor sommige oudere werknemers met een lange loopbaan die worden ontslagen, wordt de leeftijd voor werkloosheid met bedrijfstoeslag vastgelegd op 59 van 1 januari 2021 tot 30 juni 2021.

Dit stelsel is van toepassing op werknemers die een loopbaan van 40 jaar hebben bereikt.

Hoofdstuk V : Algemene bepalingen

Art. 5 - De aanvullende vergoeding ten laste van de werkgever is gelijk aan de helft van het verschil tussen het laatste nettomaandloon en de normale werkloosheidsuitkering.

Het laatste brutomaandloon voor een volledige maand, berekend en geplafonneerd volgens de bepalingen voorzien in de collectieve arbeidsovereenkomst nr. 17 van de Nationale Arbeidsraad wordt als refertemaand genomen voor de berekening van het laatste nettomaandloon. Voor de vaststelling van het netto-maandloon wordt voor de arbeiders en arbeidsters de inhouding van de sociale zekerheid berekend op 100% van het loon en niet op 108%.

Het laatste brutomaandloon omvat enerzijds de wedde van de laatste volledige kalendermaand en anderzijds de contractuele premies die rechtstreeks verbonden zijn aan de door de werknemer verrichte prestaties waarop de inhouding voor sociale zekerheid worden gedaan en waarvan de

periodiciteit van betaling geen maand overschrijdt.

Voor de werknemers overstappen van het recht op een vermindering van de arbeidsprestaties, zoals bepaald in collectieve arbeidsovereenkomst nr. 103 tot invoering van een stelsel van tijdskrediet, loopbaanvermindering en landingsbanen naar werkloosheid met bedriĳfstoeslag, wordt de bedrijfstoeslag berekend op basis van een het arbeidsregime dat van toepassing was voor de overstap naar de verminderde arbeidsprestaties.

e Indien hij de voorkeur heeft gegeven aan een loopbaanvermindering van 1/5: het brutoloon dat de werknemer voor zijn verminderde prestaties ontvangt, wordt vermenigvuldigd met 5/4.

e Indien hij de voorkeur heeft gegeven aan een vermindering van zijn arbeidsprestaties tot een halftijdse betrekking: het brutoloon dat de werknemer voor zijn verminderde prestaties ontvangt, wordt vermenigvuldigd met een breuk waarvan de noemer gelijk is aan 19 en de teller gelijk is aan het gemiddeld aantal uren per week van het arbeidsregime dat van toepassing was voor de vermindering van zijn arbeidsprestaties,

Op deze bijkomende vergoeding worden desgevallend de wettelijke inhoudingen verricht.

Art. 6 - De datum die in acht moet worden genomen om de leeftijd- en de anciënniteitvoorwaarden te bepalen is deze waarop de arbeidsovereenkomst effectief verstrijkt.

Hoofdstuk VI : Slotbepalingen

Art. 7 - Deze collectieve arbeidsovereenkomst wordt gesloten voor bepaalde tijd. Zij treedt in werking op 1 januari 2021 en houdt op van kracht te zijn op 31 december 2022,
