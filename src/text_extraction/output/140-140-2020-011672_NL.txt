Neerlegging-Dépôt: 28/09/2020 Regist.-Enregistr.: 08/10/2020 N°: 161279/C0/140

Paritair Comité voor het vervoer en de logistiek

Collectieve arbeidsovereenkomst van 24 september 2020 houdende bedragen van de toelagen en tegemoetkomingen in de subsector voor verhuisondernemingen, meubelbewaring en hun aanverwante activiteiten.

Artikel 1. Toepassingsgebied

Deze collectieve arbeidsovereenkomst is toepasselijk:

1) op de werkgevers die ressorteren onder het Paritair Comité voor het Vervoer en de Logistiek en die behoren tot het Paritair Subcomité voor de verhuizing;

2) op de werklieden en werksters die worden tewerkgesteld door de in 1) bedoelde werkgevers.

Artikel 2. In artikel 4 van de Collectieve arbeidsovereenkomst tot wijziging van de CAO van 25 juli 1986 tot vaststelling van de bedragen van de toelagen en tegemoetkomingen ten gunste van de werklieden en werksters en van de bijdrage van de werkgevers voorzien in de statuten van het “Sociaal Fonds voor de ondernemingen van verhuizingen, meubelbewaring en hun aanverwante activiteiten”, registratienummer 94385 wordt na alinea 1 volgende alinea toegevoegd:

“Werkgevers die hun werknemers tijdelijk niet kunnen tewerkstellen door de coronacrisis, kunnen van deze regeling ook gebruik maken bij tijdelijke werkloosheid door overmacht (wegens het coronavirus) en dat tot 31 augustus

2020, behoudens verlenging van deze maatregel”,

Artikel 3. Deze cao neemt een aanvang op 1 januari 2020 en is van onbepaalde duur.

Zij kan worden opgezegd door elk van de contracterende partijen, met een opzeggingstermijn van drie maanden, betekend bij aangetekende brief aan de voorzitter van het Paritair Comité.
