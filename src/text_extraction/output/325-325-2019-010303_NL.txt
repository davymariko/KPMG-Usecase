Paritair comité voor de openbare kredietinstellingen

Collectieve arbeidsovereenkomst van 21 juni 2019 betreffende de inspanning ten voordele van de personen die behoren tot de risicogroepen

Tussen:

enerzijds, de Beroepsvereniging van de openbare kredietinstellingen, met zetel te 1000 Brussel, de Berlaimontlaan 14;

en

anderzijds, de representatieve Wwerknemersorganisaties, met name:

- de Algemene Centrale der Liberale Vakbonden van België, Poincarélaan 72-74, 1070 Brussel;

- het Algemeen Belgisch Vakverbond, Hoogstraat 42, 1000 Brussel;

- het Algemeen Christelijk Vakverbond (ACV Puls en CNE), Haachtsesteenweg 579, 1030 Brussel.

Gelet op de wet van 27 december 2006 houdende diverse bepalingen (|), in het bijzonder Titel XII, hoofdstuk VIII;

Gelet op het koninklijk besluit van 19 februari 2013 tot uitvoering van artikel 189, vierde lid van de wet van 27 december 2006 houdende diverse bepalingen (1);

Gelet op de wet van 26 mei 2019 tot uitvoering van het ontwerp van interprofessioneel akkoord 2019-2020, in het bijzonder Titel 2, hoofdstuk 3;

Wordt overeengekomen hetgeen volgt:

Artikel 1: Toepassingsgebied en doel

Onverminderd de regelingen die in de ondernemingen bestaan en die gunstiger kunnen uitvallen, geldt deze collectieve arbeidsovereenkomst voor de ondernemingen die ressorteren onder het Paritair comité nr. 325 voor de openbare kredietinstellingen.

Deze overeenkomst heeft tot doel de sectorale inspanning ten voordele van de risicogroepen voor 2019-2020 te bepalen.

Artikel 2: Bepalingen betreffende de inspanning ten voordele van de personen die behoren tot de risicogroepen

In toepassing van artikel 189 van de wet van 27 december 2006 houdende diverse bepalingen (I) verbinden de ondernemingen van de sector er zich toe samen gedurende het jaar 2019 en het jaar 2020 telkens ten minste 0,10 % van de volledige jaarlijkse loonmassa van de sector, als bedoeld in artikel 23 van de wet van 29 juni 1981 houdende de algemene beginselen van de sociale zekerheid voor werknemers en de uitvoeringsbesluiten van deze wet, aan te wenden voor de rekrutering, het behoud en de vorming van personen die in de sector tot de risicogroepen behoren en dit overeenkomstig de besteding zoals bepaald in artikel 4 van deze CAO.

Dit artikel zal slechts uitwerking hebben voor zover de ondernemingen er niet toe worden verplicht om de bedoelde inspanning te leveren door een daarmee overeenstemmende bijdrage te storten via de RSZ ten behoeve van het Tewerkstellingsfonds of elders.

De concrete invulling en controle van deze verbintenis zullen gebeuren binnen het Paritair comité.

Artikel 3: Definitie van het begrip “risicogroepen”

In het kader van deze CAO worden volgende categorieën van werknemers als risicogroep erkend:

1°) De personeelsleden die, wegens herstructurering/reorganisatie of wegens automatisering/informatisering  binnen een

bedrijf hun functie verliezen of dreigen te verliezen en die, op basis van bijscholing/recyclage, een andere functie binnen hetzelfde bedrijf zullen kunnen vinden.

2°) De personeelsleden die hetzij op basis van leeftijd, hetzij op basis van scholingsniveau, hetzij op basis van beide, significante moeilijkheden hebben met de omschakeling naar nieuwe functies of nieuwe technologieën. Hierbij zal voorrang verleend worden aan de personeelsleden die geen hoger diploma hebben dan hoger secundair onderwijs.

3°) De werknemers die behoren tot één van de 5 categorieën van werknemers bedoeld in artikel 1 van voornoemd koninklijk besluit van 19 februari 2013.

Artikel 4: Specifieke besteding van de inspanning ten voordele van de risicogroepen

In het kader van de initiatieven ten voordele van de risicogroepen verbinden de ondernemingen van de sector er zich toe samen gedurende het jaar 2019 en het jaar 2020 telkens een inspanning van minstens 0,05 % van de loonmassa van de sector te besteden aan initiatieven ten voordele van één of meerdere groepen van jongere werknemers bedoeld in artikel 2, eerste lid van voornoemd koninklijk besluit van 19 februari 2013, met name: e de in artikel 1, 5° van voornoemd koninklijk besluit bedoelde jongeren; e dein artikel 1, 3° en 4° van voornoemd koninklijk besluit bedoelde personen die nog geen 26 jaar oud zijn.

Het resterende gedeelte van de bedoelde inspanning van 0,10 % zal worden besteed aan initiatieven ten voordele van:

e de risicogroepen bedoeld in artikel 3, 1° en 2° van deze CAO en

e één of meerdere van de risicogroepen bedoeld in artikel 3, 3° van deze CAO, voor zover de betrokken werknemers minstens 26 jaar oud zijn.

Artikel 5: Uitwerking en geldigheidsduur

Deze collectieve arbeidsovereenkomst treedt in werking op 1 januari 2019 voor een duur van twee jaar en houdt dus van rechtswege op van kracht te zijn op 31 december 2020, zonder dat de stilzwijgende verlenging ervan door één van de partijen kan worden ingeroepen.
