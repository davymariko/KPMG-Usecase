Neerlegging-Dépôt: 20/12/2019 Regist.-Enregistr.: 06/02/2020 N°: 156933/CO/109

COLLECTIEVE ARBEIDSOVEREENKOMST VAN 3 DECEMBER 2019

BETREFFENDE HET ANCIENNITEITSVERLOF PC 109

HOOFDSTUK | - TOEPASSINGSGEBIED Artikel 1 Deze collectieve arbeidsovereenkomst is van toepassing op de werkgevers en de arbeiders die ressorteren onder de bevoegdheid van het paritair comité voor het kleding- en confectiebedrijf.

HOOFDSTUK Il - DUUR Artikel 2 Een sectoraal anciënniteitsverlof werd laatst toegekend bij collectieve arbeidsovereenkomst van 27 september 2019 tot toevoeging van een artikel 20 aan het akkoord van sociale vrede 2019 — 2020 (registratienummer 154934/C0/109).

Onderhavige collectieve arbeidsovereenkomst voert een sectorale regeling inzake anciënniteitsverlof in. Zij treedt in werking op 1 januari 2020 en is gesloten voor een onbepaalde tijd.

Zij kan door elk van de partijen worden opgezegd mits een opzeggingstermijn van drie maanden, gericht bij een ter post aangetekende brief, aan de voorzitter van het paritair comité voor het kleding- en confectiebedrijf en aan de in dit paritair comité vertegenwoordigde organisaties.

HOOFDSTUK III — ANCIENNITEITSVERLOF

Artikel 3 S1 Sinds 2008 wordt jaarlijks aan de werknemers met een anciënniteit van 20 jaar dienst of meer in de onderneming één dag betaald anciënniteitsverlof toegekend.

82 Vanaf 2020 wordt jaarlijks aan de werknemer met een anciënniteit van 15 jaar of meer in de sector één dag betaald anciënniteitsverlof toegekend. Werknemers die in dienst treden bij een nieuwe werkgever in de loop van het jaar en de sectorale anciënniteitsvoorwaarde vervullen, kunnen dat jaar geen anciënniteitsverlof opnemen bij de nieuwe werkgever indien ze het anciënniteitsverlof van dat jaar reeds opnamen bij de vorige werkgever.

S 3 De dagen anciënniteitsverlof van 81 en 82 van dit artikel worden gecumuleerd voor zover de werknemer alle voorwaarden vervult.

Artikel 4 S1. Deze dagen anciënniteitsverlof worden betaald door de werkgever. 82. Voor de dagen anciënniteitsverlof op basis van 15 jaar sectoranciënniteit kan de werkgever het loon

dat hij betaald heeft, evenals de werkgeversbijdragen voor de sociale zekerheid, terugvorderen bij het Sociaal Waarborgfonds voor de kleding- en confectienijverheid, verder het Fonds genaamd.

De terugvordering van het loon wordt geplafonneerd tot het loon van het hoogste sectorbarema van toepassing op het moment van het anciënniteitsverlof.

Het Fonds zal jaarlijks een lijst bezorgen aan de werkgevers met de werknemers die het daaropvolgende kalenderjaar 15 jaar sectoranciënniteit bereiken. Het anciënniteitsverlof kan door de werknemers ten vroegste genomen worden nadat de werkgever die lijst heeft ontvangen van het Fonds.

Het Fonds zal, in zoverre de werkgever de terugbetaling aangevraagd heeft, in de eerste helft van het kwartaal volgend op die aanvraag een betaling verrichten aan de betrokken werkgevers. De berekening van het te betalen bedrag zal gebeuren op basis van de terugbetalingsaanvragen die de werkgevers doen volgens de instructies van het Fonds.

De instructies voor de terugbetalingsaanvragen worden vastgelegd door de raad van beheer van het Fonds. Ze worden op eenvoudig verzoek van de betrokkenen meegedeeld door het Fonds alsook op permanente wijze toegelicht op de website http://www. swfkleding.be.

Artikel 5 Onder anciënniteit wordt verstaan: - 20 jaar ononderbroken dienst bij dezelfde werkgever - 15 jaar sectoranciënniteit in de sector van het kleding- en confectiebedrijf.

Betreffende de sectoranciënniteit telt eventuele anciënniteit verworven als bediende tewerkgesteld in het paritair comité voor de bedienden van het kleding- en confectiebedrijf (PC 215) mee.

Betreffende de ondernemingsanciënniteit tellen periodes van uitzendarbeid voorafgaand aan een arbeidsovereenkomst van onbepaalde duur mee voor het bepalen van de 20 jaar anciënniteit. Eventuele anciënniteit verworven in een onderneming behorende tot dezelfde groep van ondernemingen en behorend tot de kledingsector wordt volledig in rekening genomen.

De anciënniteit dient verworven te zijn in de loop van het betrokken kalenderjaar en op de dag van opname.

Artikel 6 Voor het bepalen van de anciënniteit worden periodes van wettelijke en conventionele schorsing van de arbeidsovereenkomst gelijk gesteld met het daadwerkelijk en effectief uitoefenen van een functie, met uitzondering van de volgende situaties :

-__ perioden van arbeidsongeschiktheid, vanaf het tweede jaar ;

- perioden van volledige onderbreking van de beroepsloopbaan of van tijdskrediet en elke andere volledige onderbreking van de uitvoering van de arbeidsovereenkomst, behalve indien wordt aangetoond dat deze onderbreking haar motief heeft gevonden in het volgen van een opleidingsprogramma, in het verlenen van zorg aan één of meerdere kinderen tot de leeftijd van acht jaar, in het verlenen van zorg aan een zwaar ziek gezins- of familielid of in het verlenen van palliatieve zorg. De hiervoor bedoelde gelijkstellingen gelden voor een periode van maximaal één jaar.

- onderbrekingen met het oog op de opstart van een zelfstandig beroep voor een periode van maximaal één jaar.

Artikel 7 Voor de aanvraag, de planning en de toekenning van het anciënniteitsverlof gelden dezelfde regels als voor de wettelijke jaarlijkse vakantie.

Daarbij wordt rekening gehouden met de organisatorische noodwendigheden van de dienst zodat het anciënniteitsverlof wordt genomen buiten de periodes van hoge activiteit in de onderneming.

Artikel 8 Onder “dag” wordt verstaan : één vijfde van de gemiddelde wekelijkse arbeidsduur van de betrokken werknemer, uitgedrukt in uren.

Het anciënniteitsverlof evenals het overeenkomstige loon wordt voor deeltijdse werknemers toegekend pro rata van hun arbeidstijdregeling op het ogenblik van de toekenning.

Voor de berekening van het loon wordt het verschuldigde basisloon voor een gewone arbeidsdag in

aanmerking genomen, verhoogd met de toeslagen die verbonden zijn met bijzondere arbeidstijdregelingen of bijzondere prestaties, voor zover ze per uur betaald worden.

Artikel 9 Betaling van het anciënniteitsverlof is niet mogelijk met betrekking tot dagen waarop de arbeidsovereenkomst is geschorst.

Het loon wordt toegekend op het ogenblik dat het ancienniteitsverlof effectief wordt opgenomen.

Het recht moet worden opgenomen in het beschouwde jaar, tenzij de werkgever en de werknemer hiervan in gemeenschappelijk akkoord wensen af te wijken.

Artikel 10 In ondernemingen die op 31 december 2019 globaal over een systeem van anciënniteitsverlof beschikken dat gunstiger is dan hetgeen voorzien is in artikel 3 van onderhavige cao, zijnde 15 jaar sectoranciënniteit en 20 jaar ondernemingsanciënniteit, blijft dat ondernemingssysteem ongewijzigd van toepassing. De raad van beheer van het Fonds beslist of het systeem al dan niet gunstiger is op basis van de voorgelegde stukken. In die ondernemingen is er geen terugbetaling zoals voorzien in artikel 4, 82 van onderhavige cao.

—-O--
