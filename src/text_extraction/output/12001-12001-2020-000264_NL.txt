PARITAIR SUBCOMITE VOOR DE TEXTIELNIJVERHEID VAN HET ADMINISTRATIEF ARRONDISSEMENT VERVIERS (P.S.C. 120.01).

COLLECTIEVE ARBEIDSOVEREENKOMST VAN 19 DECEMBER 2019

BETREFFENDE DE TEWERKSTELLINGS- EN OPLEIDINGSINITIATIEVEN

CAO van 7 september 2017 geregistreerd op 27/10/2017; registratienummer 142275 CAO van 28 januari 2016 geregistreerd op 20/05/2016; registratienummer 132984/CO/120.01 CAO van 12 juni 2014 geregistreerd op 25/09/2014; registratienummer 123587/CO/120.01 CAO van 24 januari 2012 geregistreerd op 23/04/2012; registratienummer 109428/C0/120.01 CAO van 28 juni 2007 geregistreerd op 31/01/2008; registratienummer 86641/CO/120.01

CAO van 19 augustus 2005 geregistreerd op 18/11/2005; registratienummer 77060/C0/120.01

Gelet op de algemene collectieve arbeidsovereenkomst van 18 november 2019,

WORDT TUSSEN:

Het Algemeen Christelijk Vakverbond ACV Metea

De Algemene Centrale ABVV enerzijds, EN FEDUSTRIA, de federatie van de textiel-, hout- en meubelindustrie anderzijds,

HET VOLGENDE OVEREENGEKOMEN:

HOOFDSTUK I TOEPASSINGSGEBIED

Artikel 1 Deze collectieve arbeidsovereenkomst is van toepassing op alle textielondernemingen van het administratief arrondissement Verviers en op alle daarin tewerkgestelde arbeiders en arbeidsters die onder de bevoegdheid vallen van het Paritair Subcomité voor de textielnijverheid uit het administratief arrondissement Verviers nr. 120.01.

HOOFDSTUK If: DRAAGWIJDTE VAN DE OVEREENKOMST

Artikel 2 Deze CAO legt de modaliteiten vast die nodig zijn voor de uitvoering van de engagementen inzake opleiding en leerwezen.

HOOFDSTUKH OPLEIDING Artikel 3 CEFRET blijft de motor inzake permanente vorming in de sector. De opleidingsprojecten die worden verwezenlijkt door CEFRET, worden vooraf goedgekeurd door het directiecomité van dit centrum.

HOOFDSTUK IV WERKGEVERSBIJDRAGE Artikel 4 Zoals bepaald in artikel 23 van de wet van 29 juni 1981 houdende de algemene beginselen van de sociale zekerheid voor werknemers en de uitvoeringsbesluiten van deze wet, zijn de werkgevers voor de jaren 2019 en 2020 een inspanning verschuldigd van 0,10% berekend op basis van de globale bezoldiging van de werknemers en te storten in de "Caisse de Compensation Paritaire pour les Institutions Sociales de l'Industrie Textile de Verviers.

Deze bijdrage moet trimestrieel betaald worden.

Zo draagt de sector bij aan de uitvoering van het engagement om bijkomende inspanningen te leveren inzake permanente vorming.

HOOFDSTUK V. OPLEIDINGSPLAN Artikel 5 Binnen de onderneming kan een opleidingsplan worden opgesteld dat rekening houdt met de volgende elementen:

- Voor de periode van 1 januari 2019 tot 31 december 2019 heeft het opleidingsplan betrekking op de opleidingen die tot stand komen tussen 1 januari 2019 en 31 december 2019.

- Voor de periode van 1 januari 2020 tot 31 december 2020 heeft het opleidingsplan betrekking op de opleidingen die tot stand komen tussen 1 januari 2020 en 31 december 2020.

- Het opleidingsplan vermeldt de inhoud van de geplande opleiding, het aantal betrokken arbeiders/arbeidsters en de tijd die besteed wordt aan de opleiding. In het kader van de eventuele opleidingsinspanningen voor werkzoekenden kan in financiële stimuli voorzien worden.

-_Alle mogelijke opleidingen komen in aanmerking. Het plan heeft tegelijk betrekking op interne en externe opleidingen en op de opleidingen die de onderneming zelf organiseert en uitvoert (cfr. “on the job“ opleiding) en de opleidingen waarvoor ze zich richt tot externe opleiders. De opleidingen inzake veiligheid, gezondheid en milieu kunnen, ongeacht het feit of ze al dan niet worden opgelegd door de reglementering, ook in aanmerking komen in het kader van de opleidingsplannen en het trekkingsrecht; |

Het opleidingsplan moet tegemoet komen aan de opleidingsbehoeften van de werkgever en de arbeiders/arbeidsters;

Voor de opmaak van het opleidingsplan kan men een beroep doen op CEFRET;

Het opleidingsplan moet door de werkgever worden voorgelegd aan de ondernemingsraad, aan de CPBW of, bij ontstentenis, aan de vakbondsafvaardiging of, bij ontstentenis, aan het gewestelijk paritair

contactcomité;

Het opleidingsplan moet worden besproken, goedgekeurd en opgevolgd door het hierboven vermelde orgaan In het gewestelijk paritair contactcomité vindt de opvolging plaats op basis van de noodzakelijke documenten, uitgewerkt door de betrokken onderneming. Wanneer dit comité, bij gebreke van voldoende informatie, zijn opdracht niet kan vervullen, kunnen de vakbonden een beroep doen op de technici van de vakbonden volgens de gepaste procedure in de textielsector;

Als het opleidingsplan niet wordt goedgekeurd door het hierboven vermelde orgaan, kan de werkgever het voorleggen aan de paritaire werkgroep, opgericht in het paritair subcomité. Deze paritaire werkgroep zal de eindbeslissing omtrent het opleidingsplan nemen.

HOOFDSTUK VI TREKKINGSRECHT

Artikel 6 De onderneming die een opleiding aanbiedt aan haar arbeid(st)ers en/of aan de werkzoekenden in het kader van een goedgekeurd opleidingsplan, zoals bepaald in artikel 5, kan een gedeelte van de kosten ervan terugkrijgen op basis van een trekkingsrecht bij de “Caisse de compensation paritaire pour les institutions sociales de l'industrie textile de Verviers".

Het trekkingsrecht kan worden uitgeoefend volgens de volgende voorwaarden:

De onderneming moet haar aanvraag voor de toekenning van het trekkingsrecht indienen bij de "Caisse de compensation paritaire pour les institutions sociales de l'industrie textile de Verviers".

Voor de periode van 1 januari 2019 tot 31 december 2019 stuurt zij uiterlijk op 31 maart 2020, per gewone brief of digitaal (e-mail), haar aanvraag en een exemplaar van het goedgekeurde opleidingsplan naar de "Caisse de compensation paritaire pour les institutions sociales de l'industrie textile de Verviers",

Voor de periode van 1 januari 2020 tot 31 december 2020 stuurt zij uiterlijk op 15 december 2020, per gewone brief of digitaal (e-mail), haar aanvraag en een exemplaar van het goedgekeurde opleidingsplan naar de “Caisse de compensation paritaire pour les institutions sociales de l'industrie textile de Verviers";

Het trekkingsrecht bedraagt per onderneming en per kalenderjaar maximaal 0,10% van de loonmassa van de arbeid(stjers van de onderneming;

Allen de kosten, bepaald in artikel 7 hieronder, voor de opleidingen die hebben plaatsgehad tussen 1 januari 2019 en 31 december 2020, in het kader van een goedgekeurd opleidingsplan, komen in aanmerking voor het trekkingsrecht;

De betaling van het trekkingsrecht gebeurt op basis van het bewijs van de gedane kosten. Het volstaat dat de onderneming het bewijs geeft van haar uitgaven ten belope van het trekkingsrecht;

-__ Het bewijs van de uitgaven die werden gedaan in 2019 moet vóór 30 juni 2020 worden neergelegd bij de “Caisse de compensation paritaire pour les institutions sociales de l'industrie textile de Verviers".

Het bewijs van de uitgaven die werden gedaan in 2020 moet vóór 31 maart 2021 worden neergelegd bij de “Caisse de compensation paritaire pour les institutions sociales de l'industrie textile de Verviers".

- Een kopie van het bewijs van de uitgaven wordt bezorgd aan de leden van de ondernemingsraad, van het CPBW, of, bij gebreke daarvan, aan de vakbondsafvaardiging of, bij gebreke daarvan, aan het gewestelijk paritair contactcomité.

Artikel 7 De in rekening te nemen kosten voor het trekkingsrecht zijn enkel de kosten betreffende de opleidingen zoals bepaald in het opleidingsplan bedoeld in bovenstaand artikel 5.

HOOFDSTUK VI — SLOTBEPALINGEN

Artikel 8 Zonder afbreuk te doen aan datgene wat voorafgaat in verband met het trekkingsrecht, moeten de ondernemingen worden aangemoedigd om gebruik te maken van de financiële tegemoetkomingen die worden aangeboden door de regionale, nationale, Europese en andere instanties,

Artikel 9 Wanneer de arbeid(stjer die een opleiding volgt in het kader van een goedgekeurd opleidingsplan bijkomende onkosten moet doen (onder andere verplaatsingskosten), zullen deze onkosten worden vergoed door de werkgever, mits de bewijsstukken worden verstrekt.

Artikel 10 Dit akkoord treedt in werking op 1 januari 2019 en wordt gesloten voor de periode van 1 januari 2019 tot en met 31 december 2020.

Artikel 11 De partijen vragen dat deze collectieve arbeidsovereenkomst algemeen verbindend zou verklaard worden bij koninklijk besluit.

Gedaan te Chaineux, op 19 december 2019
