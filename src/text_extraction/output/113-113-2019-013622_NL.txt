PARITAIR COMITÉ VOOR HET CERAMIEKBEDRUF (1 13)

Collectieve arbeidsovereenkomst van 02/07/2019 betreffende de invoering, voor 2019 en 2020, van het SWT vanaf 58 jaar voor de mindervalide werknemers of met zware fysieke problemen

ARTIKEL 1

Deze collectieve arbeidsovereenkomst is van toepassing op de werkgevers en op de werknemers van de ondernemingen die onder het Paritair Comité voor het ceramiekbedrijf (113) ressorteren, met uitzondering van de ondernemingen die ressorteren onder het Paritair Subcomité voor de pannenbakkerijen (113.04).

Met “werknemers” worden de arbeiders en de arbeidsters bedoeld.

ARTIKEL 2

De huidige CAO wordt gesloten ter uitvoering van het KB van 03.05.2007 tot regeling van het stelsel van werkloosheid met bedrijfstoeslag (BS van 08.06.2007), zoals gewijzigd door de KB's van 28.12.2011, 20.09.2012, 30.12.2014 en 30.01.2017.

De huidige cao wordt gesloten ter uitvoering van de volgende CAO gesloten in de Nationale Arbeidsraad (NAR).

e Nr 133 van 23.04.2019 tot vaststelling, voor 2019 en 2020, van de voorwaarden voor de toekenning van een bedrijfstoeslag in het kader van de werkloosheid met bedrijfstoeslag voor sommige oudere mindervalide werknemers en werknemers met ernstige lichamelijke problemen, indien zij worden ontslagen

ARTIKEL 3

De werknemers die door de werkgever ontslagen worden, behalve om dringende reden en die de leeftijd van 58 jaar bereikt hebben ten laatste op het einde van het arbeidscontract in het jaar 2019 of 2020 en die een beroepsloopbaan als loontrekkende kunnen aantonen van ten minste 35 jaar en die erkend zijn als mindervalide werknemer of als werknemers met zware fysieke problemen, hebben recht op een stelsel van werkloosheid met bedrijfstoeslag volgens de bepalingen van de collectieve arbeidsovereenkomst nr 133, gesloten in de Nationale Arbeidsraad van 23 april 2019.

ARTIKEL 4

Het netto-referteloon wordt berekend op basis van de voltijdse arbeidsprestaties die de arbeider uitoefende vóór de aanvang van eventuele deeltijdse prestaties in het kader van het tijdskrediet.

ARTIKEL 5

Voor de punten die niet werden geregeld in artikelen 2 en 3, en ook niet door de cao n° 133, onder andere voor de berekeningsvoorwaarden, de procedure, de betalingsmodaliteiten van de aanvullende ontslagvergoeding, zijn de bepalingen van de CAO nr. 17 van de NAR van toepassing.

ARTIKEL 6

De aftrek van de persoonlijke sociale zekerheidsbijdragen voor de berekening van de bedrijfstoeslag wordt berekend op 100 pct. van het brutoloon.

ARTIKEL 7

De aanvullende vergoeding van SWT wordt volgens de wettelijke bepalingen verder uitbetaald in geval van werkherneming

ARTIKEL 8

Deze collectieve arbeidsovereenkomst treedt in werking op 1 januari 2019 en treedt buiten werking op 31 december 2020.
