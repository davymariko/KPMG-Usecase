Neerlegging-Dépôt: 31/01/2020 Regist.-Enregistr.: 05/03/2020 N°: 157486/C0/109

COLLECTIEVE ARBEIDSOVEREENKOMST VAN 21 JANUARI 2020 BETREFFENDE DE SECTORALE HOSPITALISATIEVERZEKERING VOOR ARBEIDERS (PC 109)

Artikel 1 Deze collectieve arbeidsovereenkomst is van toepassing op de werkgevers en op de arbeid(stjers van de ondernemingen die ressorteren onder het Paritair Comité voor het Kleding- en Confectiebedrijf.

Artikel 2 Deze collectieve arbeidsovereenkomst treedt in werking op 1 januari 2020 en is gesloten voor onbepaalde duur. Zij kan door elk van de partijen worden opgezegd mits een opzeggingstermijn van drie maanden, betekend bij een ter post aangetekende brief, gericht aan de voorzitter van het paritair comité voor het kleding- en confectiebedrijf.

Deze collectieve arbeidsovereenkomst vervangt de collectieve arbeidsovereenkomst van 7 december 2011 (registratienummer 108103/CO/109).

Artikel 3 Vanaf 1 januari 2003 werd overeenkomstig artikel 12 van de collectieve arbeidsovereenkomst van 22 mei 2001 houdende akkoord van sociale vrede en overeenkomstig artikel 3 van de statuten van het Sociaal Waarborgfonds voor het kleding- en confectiebedrijf voorzien in een sectorale hospitalisatieverzekering.

Enkel de arbeiders die minstens 5 opeenvolgende kalenderdagen in de sector werken, worden aangesloten bij de sectorale hospitalisatieverzekering.

Artikel 4 Met betrekking tot de sectorale hospitalisatieverzekering treedt het Sociaal Waarborgfonds voor het kleding- en confectiebedrijf op als verzekeringsnemer. De raad van bestuur van het sociaal waarborgfonds beslist welke verzekeringsonderneming als verzekeraar optreedt, evenals de mate waarin de verschillende mogelijke risico's worden gedekt.

Artikel 5 De werkgeversbijdrage, nodig voor de financiering van de sectorale hospitalisatieverzekering is begrepen in de werkgeversbijdrage, voorzien in de statuten van het Sociaal Waarborgfonds voor het kleding- en confectiebedrijf.

Artikel 6 Werkgevers die op 1 januari 2003 reeds een eigen polis voor een hospitalisatieverzekering hadden ten voordele van hun arbeid(stjers hebben de mogelijkheid die regeling te behouden.

Op voorwaarde dat ze aantonen dat deze of een verbeterde regeling nog steeds wordt toegepast en op voorwaarde dat zij aantonen met ingang van 1 januari 2003 aan hun arbeid(stjers een alternatief voordeel te hebben toegekend en indien beide genoemde voordelen in een afgelopen jaar nog steeds zijn toegekend, kunnen de werkgevers die op 1 januari 2003 reeds een eigen polis voor een hospitalisatieverzekering hadden ten voordele van hun arbeid(stjers jaarlijks na afloop van een kalenderjaar een aanvraag richten aan het Sociaal Waarborgfonds voor het kleding- en confectiebedrijf tot tussenkomst in de kosten van hun eigen stelsel van hospitalisatieverzekering tot beloop van 0,4 % van de door hen aan de RSZ aangegeven lonen.

Artikel 7 Arbeid(stjers die rechtstreeks genieten van een hospitalisatieverzekering vanwege hun werkgever kunnen geen beroep doen op de sectorale hospitalisatieverzekering.

Artikel 8 De raad van bestuur van het Sociaal Waarborgfonds bepaalt de administratieve modaliteiten voor de toepassing van deze collectieve arbeidsovereenkomst, zowel in hoofde van de werkgevers als in hoofde van de arbeid(stjers. Deze worden op eenvoudig verzoek van de betrokkenen door het Sociaal Waarborgfonds meegedeeld.

De toelichting betreffende de aard, de omvang en de toekenningsvoorwaarden van dit voordeel wordt permanent op elektronische wijze ter beschikking gesteld via de volgende website :

http://www. swfkleding.be.

--0-
