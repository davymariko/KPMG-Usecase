Paritair Subcomité voor de beschutte werkplaatsen van het Waalse Gewest en van de Duitstalige Gemeenschap

Collectieve arbeidsovereenkomst van 20 september 2018 tot wijziging van de collectieve arbeidsovereenkomst van 17 september 2013 tot wijziging en coördinatie van de collectieve arbeidsovereenkomst van 29 maart 2010 betreffende de oprichting van het "Fonds voor bestaanszekerheid voor de beschutte werkplaatsen van het Waalse Gewest en de Duitstalige Gemeenschap" FFSEW genoemd en vaststelling van de statuten ervan

Art. 1. Deze collectieve arbeidsovereenkomst is van toepassing op de werkgevers van de beschutte werkplaatsen die ressorteren onder het Paritair Subcomité voor de beschutte werkplaatsen van het Waalse Gewest en van de Duitstalige Gemeenschap alsook op de werknemers die zij tewerkstellen.

Art. 2. Zij wijzigt op deze datum de collectieve arbeidsovereenkomst van

1 17 september 2013 tot wijziging en coördinatie van de collectieve arbeidsovereenkomst van 29 maart 2010 betreffende de oprichting van het "Fonds voor bestaanszekerheid voor de beschutte werkplaatsen van het Waalse Gewest en de Duitstalige Gemeenschap" FFSEW genoemd en vaststelling van de statuten ervan (nr. 118381, KB 04/09/2014, BS 28/11/2014).

Art. 3. Zoals bepaald in artikel 5 van de bovenvermelde collectieve arbeidsovereenkomst van 17 september 2013, werd de maatschappelijke zetel van het "Fonds voor bestaanszekerheid voor de beschutte werkplaatsen van het Waalse Gewest en de Duitstalige Gemeenschap", FFSEW genoemd, oorspronkelijk gevestigd route de Philippeville 196 te 6010 Couillet, overgeplaatst naar de Sainctelettesquare 13-15 te 1000 Brussel vanaf 9 mei 2018, bij eenparig besluit van het beheerscomité van het Fonds.

Art 4. Deze collectieve arbeidsovereenkomst treedt in werking op 9 mei 2018.

Ze wordt gesloten voor onbepaalde duur.

Zij kan door elk van de partijen worden opgezegd vóór 1 januari van elk jaar met ingang van 1 juli van het volgende jaar.

De opzegging moet betekend worden door middel van een ter post aangetekend schrijven aan de Voorzitter van het Paritair Subcomité voor de beschutte werkplaatsen van het Waalse Gewest en van de Duitstalige Gemeenschap.
