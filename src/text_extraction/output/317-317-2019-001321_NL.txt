Neerlegging-Dépôt: 11/02/2019 |

Regist.-Enregistr.: 20/02/2019 N°: 150628/C0/317

Paritair Comité voor de bewakings- en/of toezichtsdiensten

Collectieve arbeidsovereenkomst van 7 februari 2019

TOEKENNING VAN ECOCHEQUES — WAARDEVERVOER RIJDEND PERSONEEL

Artikel 1. Deze collectieve arbeidsovereenkomst is van toepassing op de werkgevers en op de arbeiders en bedienden actief als waardevervoerder van de ondernemingen die ressorteren onder het Paritair Comité voor de bewakings- en/of toezichtsdiensten.

Onder "werknemers" wordt verstaan: zowel de mannelijke als de vrouwelijke arbeiders en bedienden, die de functie van waardevervoerder uitoefenen, zoals gedefinieerd in de collectieve arbeidsovereenkomsten van het Paritair Comité voor de bewakings- en/of toezichtsdiensten betreffende de beroepenclassificatie.

Art. 2. S 1. Vanaf 1 januari 2019 worden jaarlijks ecocheques ter waarde van 150 EUR toegekend aan de werknemers.

$ 2. De referteperiode voor de toekenning van de ecocheques ligt vast van 1 januari tot 31 december van het voorgaande jaar. De ecocheques moeten betaald worden in januari.

$3. De ecocheques worden toegekend, conform cao 98 van de NAR betreffende de ecochegues, in functie van de effectieve prestaties. Worden gelijkgesteld met effectieve prestaties:

de interne en externe syndicale uren

de economische werkloosheid

het moederschapsverlof

ziekte tot 30 dagen

het arbeidsongeval tot 30 dagen

het klein verlet

het vaderschapsverlof

het betaald educatief verlof

Deze ecocheques moeten pro rata toegekend worden

-__aan de deeltijdse werknemers;

-__aan de werknemers die niet gedurende de hele referteperiode tewerkgesteld waren.

Art. 3. Deze collectieve arbeidsovereenkomst treedt in werking op 1 januari 2019.

| |

| |

|

Zij kan door elk van de contracterende partijen worden opgezegd. Deze opzegging moet minstens drie maanden op voorhand geschieden bij een ter post aangetekende brief, gericht aan de voorzitter van het Paritair Comité voor de bewakings- en/of toezichtsdiensten, die er zonder verwijl de betrokken partijen van in kennis zal stellen. De termijn van drie maanden begint te lopen vanaf de datum van verzending van bovengenoemd aangetekend schrijven.
