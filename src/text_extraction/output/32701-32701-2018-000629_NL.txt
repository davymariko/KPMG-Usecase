Neerlegging-Dépôt: 29/01/2018 Regist.-Enregistr.: 05/03/2018 N°: 145026/C0/327.01

PARITAIR SUBCOMITÉ VOOR DE VLAAMSE SECTOR VAN DE BESCHUTTE WERKPLAATSEN, DE SOCIALE WERKPLAATSEN EN DE MAATWERKBEDRIJVEN

Collectieve arbeidsovereenkomst van 23 januari 2018 betreffende de invoering van een stelsel van

tijdskrediet, loopbaanvermindering en landingsbanen in de Beschutte Werkplaatsen

Artikel 1: Toepassingsgebied

Deze collectieve arbeidsovereenkomst is van toepassing op de werkgevers en de werknemers in de beschutte werkplaatsen die ressorteren onder het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.

Onder werknemers wordt verstaan, het mannelijk en vrouwelijk werklieden — en bediendepersoneel.

Artikel 2: Uitvoering CAO nr.103

Deze collectieve arbeidsovereenkomst wordt gesloten in uitvoering van de CAO nr.103 tot invoering van een stelsel van tijdskrediet, loopbaanvermindering en landingsbanen gesloten op 27 juni 2012 in de Nationale Arbeidsraad (NAR), zoals gewijzigd door de CAO nr.103bis van 27 april 2015 en 103ter van 20 december 2016.

Artikel 3: Tijdkrediet met motief

In toepassing van artikel 4, 84 van de CAO nr.103, wordt het bijkomend recht op gemotiveerd tijdskrediet bepaald op 51 maanden.

De uitoefening van dit recht is mogelijk door vermindering van de arbeidsprestaties met 1/5%, een halftijdse vermindering of een volledige schorsing van prestaties.

Artikel 4: 1/5°° loopbaanvermindering voor werk in ploegen of cycli

De werknemers bedoeld bij artikel 2 van de CAO nr.103, die tewerkgesteld zijn in ploegen of in cycli in een arbeidsregeling gespreid over 5 of meer dagen zoals voorzien in artikelen 6 en 9 van voornoemde cao, hebben recht op loopbaanvermindering. Deze collectieve arbeidsovereenkomst laat het aan de onderneming over om de nadere regels te bepalen voor het organiseren van het recht op loopbaanvermindering ten belope van een dag per week of een gelijkwaardige regeling.

Artikel 5: Organisatieregels De ondertekenende partijen komen overeen om de in artikel 16 van de CAO nr.103 voorziene organisatieregels te behouden. In alle ondernemingen zullen de uit te werken voorkeursregeling en

planning, het voorwerp uitmaken van een overleg in de ondernemingsraad en/of in het comité Preventie en Bescherming en/of de syndicale afvaardiging.

82

Er zal op het niveau van de onderneming steeds gestreefd worden naar een billijk evenwicht tussen de verschillende systemen van Tijdskrediet, loopbaanvermindering en vermindering van de arbeidsprestaties tot een halftijdse betrekking.

Voor de directiefuncties en de functies van niveau 1 en 2 zoals omschreven in de cao 21 november 1997 (Waalse Gewest en Vlaamse Gemeenschap) is voor de toekenning van het recht op Tijdskrediet, loopbaanvermindering en vermindering van de arbeidsprestaties tot een halftijdse betrekking, de toestemming van de werkgever vereist.

Artikel 6: 1/5°° landingsbaan vanaf 50 jaar

In toepassing van artikel 8 83 van CAO nr.103, hebben de werknemers genoemd in artikel 2 van CAO nr.103 het recht om vanaf de leeftijd van 50 jaar hun voltijdse arbeidsprestaties te verminderen ten belope van één dag of 2 halve dagen per week indien ze daaraan voorafgaand een beroepsloopbaan van ten minste 28 jaar hebben doorlopen.

Voor de directiefuncties en de functies van niveau 1,2 en 3 zoals omschreven in de cao 21 november 1997 (Waalse Gewest en Vlaamse Gemeenschap) is hierbij de toestemming van de werkgever vereist.

Artikel 7: Overgangsbepaling

De bepalingen van de cao van 11 december 2001 (geregistreerd onder het nummer 62496) blijven van toepassing op alle eerste aanvragen en verlengingsaanvragen voor tijdkrediet, loopbaanvermindering of landingsbanen, conform artikel 22 van CAO nr.103.

Artikel 8: Geldigheidsduur en opzegmodaliteiten

Deze collectieve arbeidsovereenkomst treedt in werking op 1 januari 2018 en is gesloten voor onbepaalde duur.

Zij vervangt de collectieve arbeidsovereenkomst van 23 april 2013 betreffende de invoering van een stelsel van tijdskrediet, loopbaanvermindering en landingsbanen in de Beschutte Werkplaatsen (registratienummer 115288/co/327.01).

Zij kan door elk van de partijen opgezegd worden mits een opzeggingstermijn van 6 maanden gericht bij een ter post aangetekend schrijven aan de voorzitter van het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.
