PARITAIR COMITE VOOR DE GEZONDHEIDSINRICHTINGEN EN -DIENSTEN

Collectieve arbeidsovereenkomst van 9 november 2020 tot wijziging van de collectieve arbeidsovereenkomst van 9 december 2019, geregistreerd onder nummer 157749/CO/330, betreffende de eindejaarspremie voor de ambulante sectoren van Brussel, betreffende de uitzonderlijke verhoging in 2020 van het forfaitair gedeelte van de eindejaarspremie voor de ambulante sectoren van Brussel

Artikel 1 Deze collectieve arbeidsovereenkomst is van toepassing op de werkgevers en werknemers van de sociale diensten, van de diensten voor geestelijke gezondheid, van de hulp aan rechtzoekenden, van de “medische huizen” en andere ambulante diensten die ressorteren onder het Paritair Comité voor de gezondheidsinrichtingen en- diensten en die erkend en gesubsidieerd zijn door de Gemeenschappelijke Gemeenschapscommissie of door de Franse gemeenschapscommissie van het Brussels Hoofdstedelijk Gewest.

Onder werknemers wordt verstaan: het mannelijk en vrouwelijk werklieden- en bediendepersoneel. Artikel 2 Voor haar enige toepassingsgebied verhoogt deze overeenkomst uitzonderlijk voor het jaar 2020 enkel het tweede bedrag van het forfaitair gedeelte van de eindejaarstoelage waarin voorzien is:

-in artikel 3, 1) tweede streepje van de collectieve arbeidsovereenkomst van 9 december 2019, geregistreerd onder het nummer 157749/CO/330, betreffende de eindejaarspremie voor de ambulante sectoren van Brussel, met een brutobedrag van 76,46 per VTE.

- in artikel 3, 1), derde streepje van de collectieve arbeidsovereenkomst van 9 december 2019, geregistreerd onder het nummer 157749/CO/330, betreffende de eindejaarspremie voor de ambulante sectoren van Brussel, met een brutobedrag van 267,09€ per VTE.

Artikel 3. Deze collectieve arbeidsovereenkomst vult voor haar enige toepassingsgebied de collectieve arbeidsovereenkomst van 9 december 2019 aan, geregistreerd onder het nummer 157749/CO/330, betreffende de eindejaarspremie voor de ambulante sectoren van Brussel.

De toepassingsmodaliteiten blijven dezelfde. Artikel 4 De toepassing van deze overeenkomst hangt af van de uitvoering door het Verenigd College van de Gemeenschappelijke Gemeenschapscommissie van de financiële verbintenissen opgenomen in het Protocol van 18 juli 2018 dat wordt vermeld in artikel 3 van de collectieve arbeidsovereenkomst van 9 december 2019.

Artikel 5. Deze collectieve arbeidsovereenkomst wordt gestoten voor een bepaalde duur. Ze treedt in werking op 1 januari 2020 en houdt op van kracht te zijn op 31 december 2020.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de notulen van de vergadering die zijn ondertekend door de voorzitter en de secretaris en goedgekeurd door de leden.
