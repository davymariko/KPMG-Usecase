Recht op uitkeringen bij landingsbaan

CAO van 26 juni 2019 met betrekking tot het recht op uitkeringen bij landingsbaan, gesloten in het Paritair Comité voor de bedienden uit de scheikundige nijverheid

ARTIKEL 1 —- VOORWERP

Deze CAO heeft tot doel, de regeling met betrekking tot het recht op uitkeringen bij landingsbaan te verlengen van 1 januari 2019 tot en met 31 december 2020.

ARTIKEL 2- Toepassingsgebied

Deze CAO is van toepassing op de werkgevers van de ondernemingen welke ressorteren onder het Paritair Comité voor de bedienden uit de scheikundige nijverheid en op de “werknemers verbonden met deze werkgever door een arbeidsovereenkomst van bediende,hierna “de werknemer(s)” genoemd.

Met “werknemer(s)” wordt verstaan: de mannelijke en vrouwelijke werknemers.

ARTIKEL 3

In toepassing van de collectieve arbeidsovereenkomst nr. 137 van de Nationale Arbeidsraad wordt de leeftijdsgrens voor wat de toegang tot het recht op uitkeringen betreft:

e op 57 jaar gebracht voor de werknemers die in toepassing van artikel 8, 81 van de collectieve arbeidsovereenkomst nr. 103 hun arbeidsprestaties verminderen tot een halftijdse betrekking;

e op 55 jaar gebracht voor de werknemers die in toepassing van artikel 8, 81 van de collectieve arbeidsovereenkomst nr. 103 hun arbeidsprestaties verminderen met een vijfde

en die:

ofwel, voldoen aan de voorwaarden zoals bepaald in artikel 6, 85, 2° en 3° van het KB van 12 december 2001, zoals gewijzigd door artikel 4 van het KB van 30 december 2014;

ofwel, voldoen aan de voorwaarden zoals bepaald in artikel 6, 85, 1° van het KB van 12 december 2001, zoals gewijzigd door artikel 4 van het KB van 30 december 2014, indien de betrokken onderneming erkend is als onderneming in moeilijkheden of in herstructurering en naar aanleiding hiervan een collectieve arbeidsovereenkomst heeft afgesloten die uitdrukkelijk verwijst naar de collectieve arbeidsovereenkomst nr. 137 van de Nationale Arbeidsraad.

ARTIKEL 4 - Opheffingsbepaling

De CAO van 21 mei 2019 met betrekking tot het recht op uitkeringen bij landingsbaan, gesloten in het Paritair Comité voor de bedienden uit de scheikundige nijverheid (nr. 152029/C0/207)wordt opgeheven en integraal vervangen door onderhavige CAO.

ARTIKEL 5 - Duur

Deze CAO is gesloten voor een bepaalde duur en treedt in werking op 1 januari 2019 en houdt op van kracht te zijn op 31 december 2020. Indien mogelijk en van zodra mogelijk zal deze CAO worden verlengd tot 30 juni 2021.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.
