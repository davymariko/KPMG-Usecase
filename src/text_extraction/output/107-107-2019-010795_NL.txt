PARITAIR COMITE VOOR DE MEESTER-KLEERMAKERS, DE KLEERMAKERS EN NAAISTERS Neerlegging-Dépôt: 23/07/2019 Regist.-Enregistr.: 06/08/2019 N°: 153262/CO/107

COLLECTIEVE ARBEIDSOVEREENKOMST VAN 2 JULI 2019 BETREFFENDE DE TUSSENKOMST VAN

DE WERKGEVER IN DE VERVOERSKOSTEN

Gelet op de collectieve arbeidsovereenkomst van 10 juni 2003 inzake de werkgeversbijdrage in de vervoerskosten van de werknemers.

Gelet op de collectieve arbeidsovereenkomst van 6 december 2011 tot coördinatie van de regels inzake de tussenkomst van de werkgevers in de vervoerskosten.

Gelet op de collectieve arbeidsovereenkomst van 7 december 2015 betreffende de lonen en arbeidsvoorwaarden.

Gelet op de collectieve arbeidsovereenkomst van 3 juli 2017 betreffende de lonen en arbeidsvoorwaarden.

HOOFDSTUK |. - TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers en op de arbeiders en arbeidsters, hierna verder “werknemers” genoemd, van de ondernemingen die onder het Paritair Comité voor de meester-kleermakers, de kleermaaksters en naaisters ressorteren.

Artikel 2 Deze collectieve arbeidsovereenkomst vervangt de collectieve arbeidsovereenkomst van 6 december 2011 inzake de werkgeversbijdrage in de vervoerskosten van de werknemers (registratienummer 107779/C0/107).

HOOFSTUK II, - GEMEENSCHAPPELIJK OPENBAAR VERVOER

Afdeling 1. - Gemeenschappelijk openbaar treinvervoer Artikel 3 De bijdrage van de werkgevers in de vervoerskosten van de werknemers voor het treinvervoer wordt vastgesteld op 80 pct. van de prijs van de treinkaart.

Afdeling 2. — Ander gemeenschappelijk openbaar vervoer

Artikel 4 De bijdrage van de werkgever in de vervoerskosten voor het gemeenschappelijk openbaar vervoer, met uitzondering van het treinvervoer, wordt vastgesteld op 100 pct. van het gunstigste tarief waarvan de

begunstigde kan genieten, in zoverre het verplaatsingen vanaf 5 km, berekend vanaf de vertrekhalte, betreft.

Voor de afstand tot 5 km geldt vanaf 1 juli 2020 de collectieve arbeidsovereenkomst van de Nationale Arbeidsraad nr. 19/9.

Afdeling 3. - Gemengde openbare vervoermiddelen Artikel 5 Bij achtereenvolgend gebruik van verschillende vervoermiddelen waarvan sprake in artikel 3 en artikel 4, is de bijdrage van de werkgevers op de respectievelijke afstanden van toepassing.

Wanneer slechts één vervoerbewijs wordt afgeleverd voor het geheel van de afstand, zonder dat in dit vervoerbewijs en onderverdeling wordt gemaakt per gemeenschappelijk openbaar vervoermiddel, zal de

bijdrage van de werkgever worden berekend op basis van de in artikel 3 van de collectieve arbeidsovereenkomst van de Nationale Arbeidsraad nr. 19/9 opgenomen tabel met forfaitaire bedragen.

Afdeling 4. — Derdebetalersregeling Artikel 6 De werknemers die gebruik maken van het treinvervoer voor hun woon-werkverplaatsingen of de trein

combineren met een ander gemeenschappelijk vervoermiddel, worden vergoed voor hun verplaatsingskosten onder de derdebetalersregeling waardoor het woon-werkverkeer kosteloos is voor de werknemers.

HOOFDSTUK II — VERVOERMIDDEL ANDER DAN GEMEENSCHAPPELIJK OPENBAAR VERVOERMIDDEL

Artikel 7 Wanneer de werknemer gebruik maakt van een vervoermiddel ander dan een gemeenschappelijk openbaar vervoermiddel, dan is de tussenkomst van de werkgever gelijk aan 80 % van de treinkaart (2e klasse) voor een overeenstemmend aantal kilometers.

HOOFDSTUK IV. - FIETSVERGOEDING

Artikel 8 De werknemers die zich met fiets verplaatsen naar het werk hebben recht op een fietsvergoeding van € 0,24 per km, zowel heen als terug.

Deze fietsvergoeding kan, voor de met de fiets afgelegde kilometers, niet worden gecumuleerd met andere werkgeverstussenkomsten in het woon-werkverkeer,

HOOFDSTUK V. - TIJDSTIP VAN TERUGBETALING

Artikel 9 De terugbetaling van de vervoerskosten gebeurt minstens éénmaal per maand.

HOOFDSTUK IV, — EINDBEPALINGEN Artikel 10 Onverminderd de bepalingen van deze collectieve arbeidsovereenkomst, blijven gunstigere regelingen inzake vervoer en terugbetaling van de vervoerskosten op het vlak van de onderneming behouden.

Artikel 11 De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit.

Artikel 12 Deze collectieve arbeidsovereenkomst treedt in werking op 1 juli 2019 en wordt gesloten voor onbepaalde duur.

Zij kan door één van de partijen worden opgezegd, mits betekening van een opzegging van drie maanden, door een aangetekend schrijven per post, gericht aan de voorzitter van het Paritair Comité voor de meesterkleermakers, de kleermaaksters en naaisters en aan de organisaties die erin vertegenwoordigd zijn.
