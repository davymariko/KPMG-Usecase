Collectieve arbeidsovereenkomst van 19 november 2020 met betrekking tot de jaarlijkse premie 2020

Hoofdstuk 1 Toepassingsgebied

Artikel 1 — Deze collectieve arbeidsovereenkomst is van toepassing op de werkgevers en op de arbeiders en arbeidsters tewerkgesteld in de ondernemingen die onder de bevoegdheid van het paritair comité voor de papier- en kartonbewerking ressorteren.

Hoofdstuk 2 Jaarlijkse premie

Artikel 2 — Ingevolge de exceptionele situatie als gevolg van de Covid-19 crisis wordt artikel 12, al. 2, 49° streepje van de CAO van 5 september 2019 betreffende de arbeids- en loonsvoorwaarden voor de arbeiders en arbeidsters van het paritair comité voor de papier- en kartonverwerking (153907/co/136) voor de berekening van de jaarlijkse premie 2020 als volgt gewijzigd :

- In een arbeidsregime van 5 dagen per week worden 43 dagen tijdelijke werkloosheid voor overmacht wegens corona gelijkgesteld met gewerkte dagen;

- In een arbeidsregime van 6 dagen per week worden 52 dagen tijdelijke werkloosheid voor overmacht wegens corona gelijkgesteld met gewerkte dagen.

Artikel 12, al. 2, 4%° streepje van de CAO van 5 september 2019 betreffende de arbeids- en loonsvoorwaarden voor de arbeiders en arbeidsters van het paritair comité van de papier- en kartonverwerking (153907/co/136) blijft van toepassing voor de andere regimes van tijdelijke werkloosheid.

CAO's afgesloten op ondernemingsvlak met een gunstiger inhoud blijven van toepassing.

Hoofdstuk 3 Tussenkomst van het Fonds van Bestaanszekerheid

Niet-essentiële activiteiten

Artikel 3 — Ondernemingen waarvan de hoofdactiviteit een activiteit is die in het kader van de covid19-crisis als niet-essentieel wordt beschouwd en die tegelijkertijd voldoen aan de onderstaande voorwaarden, kunnen een aanvraag indienen voor tussenkomst van het Fonds van bestaanszekerheid voor de arbeiders en arbeidsters:

- als hoofdactiviteit hebben: producten voor de horeca of kantoorartikelen of enveloppen of een papiergroothandelaar zijn; en

- de status van “bijzonder getroffen onderneming" hebben, die vanaf 01.09.2020 de vereenvoudigde procedure voor tijdelijke werkloosheid voor overmacht wegens corona is blijven toepassen.

Het Fonds van bestaanszekerheid zal tussenbeide komen tot een maximum van 10 EUR per dag tijdelijke werkloosheid voor overmacht wegens corona per werknemer binnen de grenzen van artikel 2 van deze overeenkomst.

Essentiële activiteiten

Artikel 4 — Ondernemingen waarvan de hoofdactiviteit een activiteit is die in het kader van de covid19-crisis als essentieel wordt beschouwd en die tegelijkertijd aan de onderstaande voorwaarden voldoen, kunnen een aanvraag voor tussenkomst indienen bij het Fonds voor de bestaanszekerheid van arbeiders en arbeidsters. De voorwaarden waaraan tegelijkertijd moet worden voldaan zijn :

- de status van “bijzonder getroffen onderneming" hebben die vanaf 01.09.2020 de vereenvoudigde procedure voor tijdelijke werkloosheid voor overmacht wegens corona is blijven toepassen; en -_het volgende bewijzen: e hetzij een omzetverlies van ten minste 50% in het tweede kwartaal van 2020 ten opzichte van het tweede kwartaal van 2019; e hetzij totaal aantal dagen van tijdelijke werkloosheid wegens overmacht corona voor een bepaalde maand(en) waarvoor een aanvraag tot tussenkomst wordt ingediend groter of gelijk aan het totaal aantal gewerkte dagen voor dezelfde maand.

Het beheerscomité van het Fonds van bestaanszekerheid voor de arbeiders en arbeidsters zal het dossier onderzoeken en een beslissing nemen over de tussenkomst van het Fonds van bestaanszekerheid.

De tussenkomst bedraagt 10 EUR per dag tijdelijke werkloosheid voor overmacht wegens corona per werknemer binnen de grenzen van artikel 2 van deze overeenkomst en voor de periode die na onderzoek van het dossier wordt aanvaard.

Hoofdstuk 4 Slotbepalingen

Artikel 5 — Deze collectieve arbeidsovereenkomst treedt in werking op 1 maart 2020 en houdt op van kracht te zijn op 31 december 2020.

De huidige collectieve arbeidsovereenkomst wijzigt de collectieve arbeidsovereenkomst van 5 september 2019 betreffende de arbeids- en loonsvoorwaarden van de arbeiders en arbeidsters van het paritair comité voor de papier- en kartonbewerking (153907/co/136).

Artikel 6 - Overeenkomstig artikel 14 4. van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de leden goedgekeurde en door de voorzitter en de secretaris ondertekende, notulen van de vergadering.
