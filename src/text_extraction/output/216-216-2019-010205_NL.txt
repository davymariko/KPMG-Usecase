Paritair Comité voor de notarisbedienden (PC 216)

Collectieve arbeidsovereenkomst van 28 juni 2019 betreffende de maatregelen ten voordele van de risicogroepen

Artikel 1 Deze collectieve arbeidsovereenkomst is van toepassing op de werkgevers en de bedienden die onder het Paritair Comité voor de notarisbedienden ressorteren.

Met bedienden bedoelt men de mannelijke en vrouwelijke bedienden.

Art. 2. Deze collectieve arbeidsovereenkomst wordt gesloten krachtens de afdeling 1 van hoofdstuk VIII van titel XIII van de wet van 27 december 2006 houdende diverse bepalingen (1) (Belgisch Staatsblad van 28 december 2006) en van het hoofdstuk 3 van de wet van 26 mei 2019 tot uitvoering van het ontwerp van interprofessioneel akkoord 2019-2020.

Art. 3. De partijen beslissen ook voor de jaren 2019 en 2020 een bijzondere inspanning te doen voor de personen die behoren tot de risicogroepen en deze inspanning zal 0,10 ten honderd vertegenwoordigen van de loonmassa van de sector vanaf 1 januari 2019,

Deze inspanning zal gebeuren via het Fonds voor Bestaanszekerheid van het Notariaat.

Art. 4. Tot financiering van de maatregelen ten voordele van de risicogroepen wordt de in artikel 3 vermelde bijdrage van 0,10 ten honderd geheven berekend op grond van het volledig loon van de werknemers, zoals bedoeld in artikel 23 van de wet van 29 juni 1981 houdende de algemene beginselen van de sociale zekerheid voor werknemers (Belgisch Staatsblad van 2 juli 1981) en de uitvoeringsbesluiten van deze wet.

Voor de inning van deze bijdrage ten gunste van het Fonds voor Bestaanszekerheid van het Notariaat staat de Rijksdienst voor Sociale Zekerheid in. Zijn raad van bestuur beslist elk jaar over het opleidingsprogramma en over de aanwending van de fondsen.

Art. 5. Onder “risicogroepen” verstaan de partijen:

1) de bedienden van minstens 50 jaar oud,

2) de bedienden van minstens 40 jaar oud die bedreigd zijn door ontslag,

3) de bedienden die sinds minder dan een jaar werken en niet-werkend waren op het ogenblik van hun indiensttreding,

4) de bedienden met een verminderde arbeidsgeschiktheid,

5) de jongere bedienden die nog geen 26 jaar oud zijn en opgeleid worden, hetzij in een stelsel van alternerend leren, hetzij in het kader van een individuele beroepsopleiding in een onderneming,

6) de bedienden die wegens reorganisatie of wegens informatisering significante moeilijkheden hebben met de omschakeling,

7) de bedienden die op het ogenblik van hun indiensttreding niet over voldoende ervaring beschikken,

8) de laaggeschoolde bedienden (functiegroepen 1, 2A, 2B).

82. Overeenkomstig het koninklijk besluit tot uitvoering van artikel 189, vierde lid, van de wet van 27 december 2006 houdende diverse bepalingen (I) van 19 februari 2013, is de helft van de inspanning voorzien in artikel 3, voorbehouden aan de risicogroepen voorzien in artikel 5, SL, 1), 2), 3), 4) en 5).

83, Overeenkomstig het koninklijk besluit tot uitvoering van artikel 189, vierde lid, van de wet van 27 december 2006 houdende diverse bepalingen (1) van 19 februari 2013, is de inspanning voorzien door 82 van dit artikel voor de helft besteed aan de risicogroep voorzien in artikel 5, 81, 5) en aan de personen behorend tot de risicogroepen voorzien in artikel 5, 81, 3) en 4) die nog geen 26 jaar oud zijn.

Art. 6. Jaarlijks moet een evaluatieverslag en een financieel overzicht van de uitvoering van deze collectieve arbeidsovereenkomst neergelegd worden op de Griffie van de dienst der collectieve arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg tegen uiterlijk 1 juli van het jaar volgend op het jaar waarop de collectieve arbeidsovereenkomst betrekking heeft.

Art. 7. Deze collectieve arbeidsovereenkomst heeft uitwerking met ingang van 1 januari 2019 en is gesloten voor een duur van twee jaar.
