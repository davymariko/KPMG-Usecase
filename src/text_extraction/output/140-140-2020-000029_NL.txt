Paritair Comité voor het Vervoer en de Logistiek

Collectieve arbeidsovereenkomst van 19 december 2019

Stelsel van werkloosheid met bedrijfstoeslag in de ondernemingen van geregeld, bijzondere vormen van geregeld en ongeregeld vervoer

Hoofdstuk I - Toepassingsgebied

Artikel 1. $ 1. Deze collectieve arbeidsovereenkomst 1s van toepassing op de werkgevers van de ondernemingen van geregeld, bijzondere vormen van geregeld en ongeregeld vervoer die ressorteren onder het Paritair Comité voor het Vervoer en de Logistiek alsook op hun arbeiders.

$ 2. Met arbeiders wordt bedoeld de arbeiders en arbeidsters.

$ 3. Met geregeld vervoer wordt bedoeld het personenvervoer verricht voor rekening van de VVM en de OTG-TEC, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren.

8 4. Met bijzondere vormen van geregeld vervoer wordt bedoeld het vervoer, ongeacht door wie het wordt georganiseerd, van bepaalde categorieën reizigers met uitsluiting van andere reizigers, voor zover dat vervoer geschiedt op de wijze van het geregeld vervoer en wordt uitgevoerd met voertuigen van meer dan 9 plaatsen (de chauffeur inbegrepen).

$ 5. Met ongeregeld vervoer wordt bedoeld het vervoer dat niet aan de definitie van geregeld, met inbegrip van de bijzondere vormen van geregeld vervoer, beantwoordt en dat met name wordt gekenmerkt door het transport van vooraf

samengestelde groepen, op initiatief van een opdrachtgever of van de vervoerder zelf. Onder ongeregeld vervoer wordt eveneens verstaan de internationaal geregelde diensten over een lange afstand.

Hoofdstuk IL — Juridisch kader

Artikel 2. Deze collectieve arbeidsovereenkomst wordt afgesloten in uitvoering van :

- de CAO nr. 17 gesloten in de Nationale Arbeidsraad van 19 december 1974 tot invoering van een regeling van aanvullende vergoeding ten gunste van sommige bejaarde werknemers indien zij worden ontslagen, laatst gewijzigd door de CAO nr. 17 tricies sexies van 27 april 2015

- de CAO nr, 134 gesloten in de Nationale Arbeidsraad van 23 april 2019 tot invoering van een stelsel van bedrijfstoeslag voor sommige oudere werknemers met een lange loopbaan die worden ontslagen

- de CAO nr, 135 gesloten in de Nationale Arbeidsraad van 23 april 2019 tot vaststelling op interprofessioneel niveau, voor 2019 en 2020, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen

- de CAO nr. 141 gesloten in de Nationale Arbeidsraad van 23 april 2019 tot invoering voor de periode van 1 januari 2021 tot 30 juni 2021 van een stelsel van bedrijfstoeslag voor sommige oudere werknemers met een lange loopbaan die worden ontslagen

- de CAO nr. 142 gesloten in de Nationale Arbeidsraad van 23 april 2019 tot vaststelling op interprofessioneel niveau, voor 2021 en 2022, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen

Hoofdstuk HIL — Algemeen stelsel van werkloosheid met bedrijfstoeslag

Artikel 3. $ 1. Het stelsel van werkloosheid met bedrijfstoeslag wordt vanaf de leeftijd van 62 jaar verleend aan iedere ontslagen arbeider en arbeidster, behalve om dringende reden, die 40 jaar beroepsloopbaan als arbeider en 36 jaar beroepsloopbaan als arbeidster kan rechtvaardigen. Voor de arbeidsters wordt dit 37 jaar vanaf 2021.

8 2. De arbeiders en arbeidsters die ontslagen worden om dringende reden kunnen geen aanspraak maken op het stelsel van werkloosheid met bedrijfstoeslag.

8 3, De arbeiders en arbeidsters moeten de leeftijd van 62 jaar bereikt hebben op het einde van de arbeidsovereenkomst en uiterlijk op 31 december 2021.

Hoofdstuk IV. — Stelsel van werkloosheid met bedrijfstoeslag lange loopbaan

Artikel 4. $ 1. Het stelsel van werkloosheid met bedrijfstoeslag wordt vanaf de leeftijd van 59 jaar verleend aan iedere ontslagen arbeider en arbeidster, behalve om dringende reden, die 40 jaar beroepsloopbaan als werknemer kan rechtvaardigen.

8 2. De arbeiders en arbeidsters die ontslagen worden om dringende reden kunnen geen aanspraak maken op het stelsel van werkloosheid met bedrijfstoeslag.

8 3. De arbeiders en arbeidsters moeten de leeftijd van 59 jaar bereikt hebben op het einde van de arbeidsovereenkomst en uiterlijk op 30 juni 2021.

Hoofdstuk V. — Bedrijfstoeslag

Artikel 5. $ 1. De arbeider of arbeidster zal een aanvullende vergoeding (bedrijfstoeslag) krijgen die gelijk is aan de helft van het verschil tussen zijn/haar netto refertebezoldiging en de werkloosheidsuitkering.

$ 2. De netto refertebezoldiging is gelijk aan de brutobezoldiging van de laatste 12 gepresteerde maanden, gedeeld door 12 en verminderd met de persoonlijke sociale zekerheidsbijdrage (13,07 %) en de bedrijfsvoorheffing. Het verkregen resultaat wordt op de hogere euro afgerond. Onder brutobezoldiging wordt verstaan het geheel van de bezoldigingen en de contractuele premies die rechtstreeks gebonden zijn aan de door de werknemer  verrichte prestaties  waarop inhoudingen voor sociale zekerheid worden gedaan en waarvan de periodiciteit van betaling geen maand overschrijdt.

$ 3. Het “Sociaal Fonds voor de werklieden van de ondernemingen van openbare en speciale autobusdiensten en autocardiensten” neemt de betaling van de aanvullende vergoeding (bedrijfstoeslag), de bijzondere bijdrage voor het stelsel van werkloosheid met bedrijfstoeslag en de patronale bijdrage voor het stelsel van werkloosheid met bedrijfstoeslag ten laste op voorwaarde dat de volgende voorwaarden terzelfder tijd worden in acht genomen: - de arbeider of arbeidster dient een anciënniteit van minimum 10 jaar in de sector te bewijzen; - de ontslagen arbeider of arbeidster moet uitdrukkelijk te kennen geven dat hij/zij van het stelsel van werkloosheid met bedrijfstoeslag gebruik wil maken.

Indien deze voorwaarden niet zijn vervuld, zullen de bedrijfstoeslag en de andere lasten ten laste van de werkgever vallen.

Hoofdstuk VI — Geldigheidsduur

Artikel 6. Deze collectieve arbeidsovereenkomst treedt in werking met ingang van Ì januari 2020 en houdt op van kracht te zijn op 31 december 2021, met uitzondering van hoofdstuk IV dat in werking treedt met ingang van 1 januari 2020 en ophoudt van kracht te zijn op 30 juni 2021,
