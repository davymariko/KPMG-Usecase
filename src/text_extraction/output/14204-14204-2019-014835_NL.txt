Neerlegging-Dépôt: 29/1

: 1/2019 Regist.-Enregistr.: 17/12/2019 N°: 155977/CO/142.04

Paritair Subcomité voor de terugwinning van allerlei producten

Collectieve arbeidsovereenkomst van 26 november 2019

LOON- EN ARBEIDSVOORWAARDEN

Hoofdstuk I : Toepassingsgebied

Artikel 1 - Deze collectieve arbeidsovereenkomst is van toepassing op de werkgevers en op de werknemers van de ondernemingen welke ressorteren onder het Paritair Subcomité voor de terugwinning van allerlei producten.

Onder “werknemers” wordt verstaan, het mannelijk en vrouwelijk werkliedenpersoneel.

Art, 2 - 8 1. De bepalingen van deze collectieve arbeidsovereenkomst stellen de algemene regels vast welke van toepassing zijn op al de werknemers en beogen slechts minimumlonen te bepalen terwijl aan de partijen de vrijheid wordt gelaten gunstiger voorwaarden overeen te komen.

Zij mogen geen afbreuk doen aan beschikkingen welke voor de werknemers gunstiger zijn, daar waar dergelijke toestand bestaat.

8 2. De minimum uurlonen zijn vastgesteld voor een wekelijkse arbeidsduur van maximum 38 uren.

Hoofdstuk II : Functieclassificatie

Art. 3 - De werknemers worden in 5 categorieën ondergebracht en kunnen tot de hoogste categorie opklimmen.

Categorie 1 — Handenarbeid :

De werkman van wie geen speciale kennis of bijzondere lichamelijke geschiktheid gevergd wordt en die eenvoudige werken verricht waarvoor geen leertijd vereist wordt.

Worden ondermeer in deze categorie ingedeeld: hulpwerkman; sorteerder; chef van de lijn.

Categorie 2 — Operator :

De werkman die bekwaam is beroepsarbeid te verrichten die kennis vereist, verworven door ervaring of die aan een machine werkt.

Worden ondermeer in deze categorie ingedeeld: arbeider belast met de balenpersen, …

Categorie 3 — Personeel van vervoer :

De werkman die bekwaam is werken uit te voeren waarvoor kennis en handigheid vereist zijn die slechts na verschillende maanden ervaring verkregen worden.

Worden ondermeer in deze categorie ingedeeld: heftruckbestuurder; bestuurder van een bull; vrachtwagenbestuurder…

Categorie 4 — Onderhoudspersoneel :

De werkman die bekwaam is werken uit te voeren waarvoor beroepskennis vereist is, verworven hetzij op school, hetzij door verschillende jaren ervaring.

Worden ondermeer in deze categorie ingedeeld: machinetechnicus; elektrieker, elektrotechnicus…

Categorie 5 — Meesterschap : meestergast

Art. 4 - 8 1. Vanaf 1 januari 2005 moet op iedere individuele loonfiche en loonafrekening, overhandigd aan de werkman, de juiste beroepencategorie waartoe betrokkene behoort, vermeld worden. Iedere werkman behoort noodzakelijkerwijze tot één van de beroepencategorieën vermeld onder artikel 3.

8 2. Wanneer een werknemer een andere werknemer moet vervangen die een functie uitoefent van een hogere categorie of wanneer een werknemer moet functies moet uitoefenen die tot verschillende categorieën behoren, dient daarmee rekening gehouden bij de vaststelling van de beloning.

8 3. Alle niet opgenomen functies zullen op ondernemingsvlak via vergelijkend onderzoek gerangschikt worden onder één van de bestaande categorieën. De partijen komen overeen in dit geval dat de vakbondsafvaardiging voorafgaandelijk geraadpleegd moet worden.

Hoofdstuk III : Minimum uurlonen

Art, 5 — Vanaf 1 december 2019 worden de minimumuurlonen als volgt vastgesteld:

Classificatie 01.12.2019 38 u

Cat. 1 - Handenarbeid 11,44 € Cat. 2 - Operator 11,85 € Cat. 3 - Personeel van vervoer 12,48 €

Cat. 4 - Onderhoudspersoneel

Cat. 5 - Meesterschap 13,77 €

De reële uurlonen worden op 1 december 2019 verhoogd met 1,1 %.

Hoofdstuk IV : Jongerenlonen

Art. 6 - 8 1. In uitvoering van het interprofessioneel akkoord 2007-2008 wordt de bestaande leeftijdsdiscriminatie voor jongeren binnen de uurlonen weggewerkt. Hierdoor hebben arbeiders die jonger zijn dan 20 jaar ook recht op een loon aan 100 %.

8 2. In afwijking op de bepalingen vermeld onder 8 1, hebben jobstudenten vanaf 1 juli 2011 recht op een uurloon aan 90 % van het baremaloon van de beroepencategorie waarin de arbeider met een gelijkaardige functie als die van de jobstudent wordt tewerkgesteld.

Onder jobstudenten wordt verstaan: de studenten die tewerkgesteld worden in het kader van een overeenkomst tot tewerkstelling van studenten en die onttrokken zijn aan de toepassing van de RSZ-Wet en dit conform artikel 17 bis van het Koninklijk Besluit tot uitvoering van de wet van 27 juni 1969 tot herziening van de besluitwet van 28 december 1944 betreffende de maatschappelijke zekerheid der arbeiders (uitvoeringsbesluit RSZ-wet, 28 november 1969).

Hoofdstuk V : Koppeling van de lonen aan het indexcijfer van de consumptieprijzen

Art. 7 - 8 1. De minimum uurlonen evenals de werkelijk uitbetaalde lonen, worden gekoppeld aan het gezondheidsindexcijfer, gemiddelde van 4 maanden, maandelijks vastgesteld door het Ministerie van Economische Zaken, en bekendgemaakt in het Belgisch Staatsblad.

8 2. Er wordt vanaf 1 januari 2006 een vast indexeringsmechanisme ingevoerd. De koppeling van de lonen geschiedt éénmaal per jaar op 1 januari van elk jaar.

Art. 8 — . Sinds 1 januari 2007 worden de minimumuurlonen en werkelijk betaalde uurlonen telkens op 1 januari aangepast aan de reêle index.

De aanpassing wordt berekend door de sociale index van de maand december van het

voorgaande kalenderjaar te vergelijken met de sociale index van de maand december van het

kalenderjaar daarvoor.

Art. 9 - Overeenkomstig en in uitvoering van:

- advies nummer 1210 van 17 december 1997 dat samen met de Centrale Raad voor het Bedrijfsleven werd uitgebracht

- de collectieve arbeidsovereenkomst 69 van 17 juli 1998 tot vaststelling van de regels inzake omrekening en afronding in euro van de bedragen van barema's, premies, vergoedingen en voordelen

- de collectieve arbeidsovereenkomst 70 van 15 december 1998 tot vaststelling van de regels inzake omrekening en afronding in euro van de andere bedragen dan die welke zijn bedoeld in de collectieve arbeidsovereenkomst 69 van 17 juli 1998 tot vaststelling van de regels inzake omrekening en afronding in euro van barema's, premies, vergoedingen en voordelen

- de collectieve arbeidsovereenkomst 78 van 30 maart 2001 betreffende de invoering van de euro in de collectieve arbeidsovereenkomsten gesloten overeenkomstig de wet van 5 december 1968 betreffende de collectieve arbeidsovereenkomsten en de paritaire comités

- de aanbeveling nummer 13 van 30 maart 2001 betreffende de invoering van de euro

worden alle verhogingen of aanpassingen van de lonen berekend, rekening houdend met de vierde decimaal.

De uitkomst van deze verhogingen of aanpassingen van de lonen wordt afgerond tot op de dichtst bijgelegen eurocent.

Voorbeeld

- € …,0001 tot en met € …, 0049 wordt afgerond naar de lagere eenheid

- € …,0050 tot en met € …, 0099 wordt afgerond naar de hogere eenheid

Art. 10 - Indien gelijktijdig een verhoging,

voortvloeiend uit de koppeling aan het

gezondheidsindexcijfer, en een andere verhoging

van de lonen moet toegepast worden, dient de

aanpassing, voortvloeiend uit de indexkoppeling,

berekend te worden nadat eerst de lonen met de

te voorziene verhoging werden aangepast.

Hoofdstuk VI : Slotbepalingen

Art. 11 - Deze collectieve arbeidsovereenkomst

vervangt deze van 27 juni 2017 inzake de loon en arbeidsvoorwaarden, gesloten in het Paritair

subcomité voor de terugwinning van allerlei

producten, geregistreerd onder het nummer 140768/CO/142.04 op 2 augustus 2017 en

gEgemeen verbindend vercheéuoxd by KB en A5 cpu Loi (Bee aiseh Sreuishescd von 31/ 05/18).

Art. 12 - Deze collectieve arbeidsovereenkomst

heeft uitwerking met ingang van i december

2019 en wordt gesloten voor onbepaalde duur.

Zij kan worden opgezegd op verzoek van de meest gerede partij, mits een opzegging van zes maanden, gericht bij ter post aangetekende brief aan de voorzitter van het Paritair Subcomité voor de terugwinning van allerlei producten.
