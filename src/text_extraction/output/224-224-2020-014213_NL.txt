PARITAIR COMITÉ VOOR DE BEDIENDEN VAN DE NON-FERRO METALEN

Collectieve arbeidsovereenkomst van 14 december 2020

Gevolgen van het uitstel van de sociale verkiezingen voor de syndicale afvaardiging.

Gelet op de wet van 4 mei 2020 tot regeling van de opschorting van de procedure sociale verkiezingen van het jaar 2020 ingevolge de coronavirus COVID-19 pandemie (Belgisch Staatsblad, 13 mei 2020).

Gelet op het Advies nr. 2.169 van de sociale partners binnen de Nationale Arbeidsraad in verband met de herneming van de verkiezingsprocedure na opschorting, uitgebracht op 30 juni 2020 (02/07/2020)

Gelet op de collectieve arbeidsovereenkomst van 27 juni 2011 inzake het statuut van de syndicale afvaardiging (registratienummer 105.77 1/CO/224).

Komen de sectorale sociale partners overeen om een collectieve arbeidsovereenkomst te sluiten dewelke voorziet in de neutralisatie van de gevolgen van het uitstel van de sociale verkiezingen.

Artikel 1. Toepassingsgebied

Deze collectieve arbeidsovereenkomst is van toepassing op de werkgevers en bedienden van de ondernemingen die behoren tot het Paritair Comité voor de bedienden van de non-ferro metalen.

Artikel 2. Duur van het mandaat

De duur van het mandaat van de syndicaal afgevaardigde wordt voor eenzelfde periode verlengd als de periode van opschorting van de sociale verkiezingen.

De vaste datum waarop de mandaten van de syndicaal afgevaardigden aflopen zoals bepaald in artikel 27, 81 van de collectieve arbeidsovereenkomst van 27 juni 2011, wordt 30 juni 2021.

In afwijking van artikel 27, $ 2 van de collectieve arbeidsovereenkomst van 27 juni 2011 kan de werkgever in de loop van de maand maart 2021 met

een gemotiveerd en aangetekend schrijven aan de syndicale organisaties die op dat ogenblik één of meerdere mandaten bekleden in de syndicale afvaardiging, betekenen dat, in toepassing van de artikels 15, 18 en 19 van de collectieve arbeidsovereenkomst van 27 juni 2011, het aantal mandaten gewijzigd moet worden of dat de vakbondsafvaardiging afgeschaft moet worden.

In afwijking van artikel 27, 8 3 van de collectieve arbeidsovereenkomst van 27 juni 2011 moet de syndicale organisatie welke aanspraak maakt op een mandaat of een mandaatuitbreiding in een bestaande syndicale afvaardiging, op straffe van nietigheid in de loop van de maand maart 2021 een aanvraag bij middel van een aangetekend schrijven indienen aan de syndicale organisatie(s) die mandaten bezet(ten).

Indien een betwisting die voortvloeit uit de toepassing van bovenvermelde $ 2 of 3 niet geregeld is tegen

1 juli 2021 blijft de bescherming van de leden van de aftredende syndicale afvaardiging voor een periode van drie maand behouden in de betrokken onderneming.

Indien in toepassing van bovenvermelde 8 2 en 3 geen betwisting kenbaar gemaakt wordt in maart 2021, wordt het mandaat van de syndicale afgevaardigden stilzwijgend verlengd met een

nieuwe periode van 4 jaar.

Artikel 3. Statuut

De ontslagbescherming gekoppeld aan het mandaat van een vakbondsafgevaardigde blijft van toepassing tijdens de verlenging van de duur van zijn mandaat als vakbondsafgevaardigde.

Artikel 4. (re à RG here CR ARR Ee

Deze collectieve arbeidsovereenkomst wordt gesloten voor bepaalde duur vanaf 16 november 2020 tot 1 juli 2021.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
