Neerlegging-Dépôt: 17/06/2019 Regist.-Enregistr.: 24/06/2019 N°: 152240/C0/327.01

PARITAIR SUBCOMITÉ VOOR DE VLAAMSE SECTOR VAN DE BESCHUTTE WERKPLAATSEN, DE SOCIALE WERKPLAATSEN EN DE MAATWERKBEDRIJVEN

Collectieve arbeidsovereenkomst van 21 mei 2019 betreffende het stelsel van

werkloosheid met bedrijfstoeslag (SWT) op de leeftijd van 59 jaar met een lange loopbaan.

Hoofdstuk | — Toepassingsgebied

Artikel 1 Deze collectieve arbeidsovereenkomst is van toepassing op de werkgevers en de werknemers die ressorteren onder het Paritair Subcomité voor de Vlaamse sector van de beschutte werkplaatsen, de sociale werkplaatsen en de maatwerkbedrijven.

Onder werknemers wordt verstaan het mannelijk en vrouwelijk werklieden- en bediendepersoneel.

Artikel 2 Deze collectieve arbeidsovereenkomst wordt gesloten:

e Om uitvoering te geven aan de collectieve arbeidsovereenkomsten gesloten in de NAR op 23 april 2019:

o nr.141 tot invoering voor de periode van 1 januari 2021 tot 30 juni 2021 van een stelsel van bedrijfstoeslag voor sommige oudere werknemers met een lange loopbaan die worden ontslagen;

o nr.142 tot vaststelling op interprofessioneel niveau, voor 2021 en 2022, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen.

e In het kader van het koninklijk besluit van 3 mei 2007 tot regeling van het stelsel van werkloosheid met bedrijfstoeslag;

e In het kader van de collectieve arbeidsovereenkomst nr.17 gesloten in de NAR op 19 december 1974 tot invoering van een regeling van aanvullende vergoeding ten gunste van sommige bejaarde werknemers indien zij worden ontslagen.

Hoofdstuk Il — Rechthebbenden

Artikel 3 Een bijkomend recht op het stelsel van werkloosheid met bedrijfstoeslag (SWT) wordt ingevoerd voor werknemers die worden ontslagen (behalve in geval van dringende reden) en die aan de volgende voorwaarden voldoen:

e De leeftijd van 59 jaar of ouder bereiken gedurende de periode van 1 januari 2021 tot 30 juni 2021 en op het ogenblik van de beëindiging van de arbeidsovereenkomst;

e Op het ogenblik van de beëindiging van de arbeidsovereenkomst een beroepsloopbaan van 40 jaar als loontrekkende kunnen bewijzen.

Voorafgaand aan de aanvraag en bij de aanvang van de opzegtermijn moet de werknemer een anciënniteit van 10 jaren in de onderneming van aanvraag kunnen aantonen. Een uitzondering wordt gemaakt voor diegenen die in een beschutte werkplaats, sociale werkplaats of maatwerkbedrijf terecht komen als gevolg van sluiting, herstructurering of vereffening van een andere beschutte werkplaats, sociale werkplaats of maatwerkbedrijf.

Artikel 4 De werknemers die voldoen aan de voorwaarden vermeld in artikel 3 van deze collectieve arbeidsovereenkomst en wiens opzegtermijn na 30 juni 2021 verstrijkt, behouden het recht op de regeling van werkloosheid met bedrijfstoeslag zoals bepaald in deze arbeidsovereenkomst.

Hoofdstuk III — Bedrijfstoeslag

Artikel 5 De werknemers die voldoen aan de voorwaarden vermeld in artikel 3 van deze collectieve arbeidsovereenkomst, hebben recht op een bedrijfstoeslag zoals voorzien in de collectieve arbeidsovereenkomst nr.17.

Artikel 6 Bij de berekening van het netto — refertemaandloon, zoals omschreven in de collectieve arbeidsovereenkomst nr. 17, wordt rekening gehouden met de werkbonus toegekend aan werknemers met een laag loon.

Artikel 7 In geval van overgang naar het SWT vanuit deeltijdse loopbaanonderbreking, tijdkrediet, loopbaanvermindering en vermindering van arbeidsprestaties tot een halftijdse betrekking, zal de bedrijfstoeslag berekend worden op basis van het referteloon dat overeenstemt met het arbeidsregime voorafgaand aan de vermindering van arbeidsprestaties.

Artikel 8 Het recht op de bedrijfstoeslag zoals voorzien in artikel 5 van deze collectieve arbeidsovereenkomst blijft ten laste van de laatste werkgever indien de werknemer zijn activiteiten hervat als loontrekkende of als zelfstandige onder de voorwaarden en modaliteiten zoals vastgelegd in de collectieve arbeidsovereenkomst nr. 17.

Hoofdstuk IV — Verplichtingen van de werknemer

Artikel 9 De werknemer in SWT is verplicht de werkgever op de hoogte te houden van alle gegevens die zijn statuut van werknemer in SWT zouden kunnen beïnvloeden.

Hoofdstuk V — Slotbepalingen

Artikel 10 Deze collectieve arbeidsovereenkomst mag geen afbreuk doen aan in de onderneming bestaande overeenkomsten die gunstiger zijn voor de werknemer.

Artikel 11 Voor alles wat niet uitdrukkelijk in deze collectieve arbeidsovereenkomst is voorzien, gelden de bepalingen van de collectieve arbeidsovereenkomst nr. 17, evenals alle wettelijke en reglementaire bepalingen die hierop van toepassing zijn.

Artikel 12 Deze collectieve arbeidsovereenkomst is gesloten voor een bepaalde duur. Zij heeft uitwerking met ingang van 1 januari 2021 en treedt buiten werking op 31 december 2022.
