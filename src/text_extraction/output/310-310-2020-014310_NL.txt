PARITAIR COMITE VOOR DE BANKEN PC 310

CAO van 9 december 2020 inzake de gelijkstelling van de dagen tijdelijke wekloosheid -  Covid 19 _ (Coronavirus) voor de berekening _ van de jaarlijkse gratificatie 2020

Om de impact op de extralegale voordelen van de werknemers in tijdelijke werkloosheid ten gevolge van de COVID 19-crisis te minimaliseren, hebben de sociale partners besloten een collectieve arbeidsovereenkomst te sluiten om deze dagen van tijdelijke werkloosheid wegens overmacht gelijk te stellen voor de berekening van het jaarlijkse gratificatie 2020.

Artikel 1 - Deze collectieve arbeidsovereenkomst i van toepassing op de werkgevers en werknemers van de ondernemingen die onder de bevoegdheid van het paritair comité voor de banken vallen.

Art. 2 — Voor de toekenning van de jaarlijkse gratificatie betaald in 2020, zoals voorzien in de collectieve arbeidsovereenkomst inzake de jaarlijkse gratificatie van 30 juni 1997 (Registratie nr. 45528/co/310) en gewijzigd bij de collectieve arbeidsovereenkomst van 28 januari 2016 (Registratie nr. 132774/co/310), worden de dagen van tijdelijke werkloosheid wegens overmacht in verband met de pandemie van het Coronavirus voor de berekening van de referentieperiode gelijkgesteld met arbeidsdagen.

Als op bedrijfsniveau de jaarlijkse gratificatie is omgezet in een gelijkwaardige voordeel, worden de dagen van tijdelijke werkloosheid wegens overmacht in verband met de pandemie van het Coronavirus gelijkgesteld met arbeidsdagen.

Het komt aan elke individuele bank toe om de technische uitwerking, de manier en de vorm van deze gelijkstelling te bepalen.

Art. 3 — Deze collectieve arbeidsovereenkomst wordt gesloten voor de periode van 1 januari 202 tot 31 december 2020.

Art. 4 - Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
