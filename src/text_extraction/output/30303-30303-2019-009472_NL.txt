Federale overheidsdienst Werkgelegenheid, Arbeid en Sociaal Overleg ALGEMENE DIRECTIE COLLECTIEVE ARBEIDSBETREKKINGEN Directie van de Griffie

\N

ERRATUM

Paritair Subcomité voor de exploitatie van bioscoopzalen

CAO nr. 152416/C0/303.03 van 21/05/2019

Verbetering van de Franstalige tekst :

- In artikel 2 van de statuten moet « 10-12 » geschrapt worden.

Beslissing van

] 7 ? fi q pe 7

rt at #7 et 7 he S, *,

À gs 7 É En 4

Bi al

Neerlegging-Dépôt: 21/06/2019 Regist.-Enregistr.: 28/06/2019 N°: 152416/C0/303.03

Paritair Subcomité voor de exploitatie van bioscoopzalen Collectieve arbeidsovereenkomst van 21 mei 2019.

Collectieve arbeidsovereenkomst tot oprichting van een “Sociaal Fonds voor de exploitatie van bioscoopzalen” en tot vaststelling van de statuten.

Art.1

Deze collectieve arbeidsovereenkomst is van toepassing op de werkgevers en de werknemers die vallen onder het Paritair subcomité voor de exploitatie van bioscoopzalen. Onder “werknemers” verstaat men het werklieden- en bediendenpersoneel.

Art.2

De oprichting en de vaststelling van de statuten van het Fonds voor bestaanszekerheid, ‘Sociaal Fonds voor de exploitatie van bioscoopzalen’ genaamd, worden vastgelegd zoals opgenomen in de bijlage aan deze collectieve arbeidsovereenkomst.

Art.3 Deze collectieve arbeidsovereenkomst samen met de statuten van het ‘Sociaal Fonds voor de exploitatie van bioscoopzalen’ in bijlage treedt in werking op 21 mei 2019.

Zij vervangt de collectieve arbeidsovereenkomst van 23 maart 1999, geregistreerd onder het nr. 51017/C0/303.03.

Zij wordt gesloten voor een onbepaalde duur en kan opgezegd worden door één van de ondertekende partijen mits een vooropzeg van zes maanden, betekend bij een ter post aangetekende brief gericht aan de voorzitter van het Paritair subcomité voor de exploitatie van bioscoopzalen en aan de organisaties die er in vertegenwoordigd zijn.

Bijlage STATUTEN

HOOFDSTUK 1: BENAMING, ZETEL EN DOEL

Art. 1 Er wordt met ingang vanaf 1 januari 1999 een Fonds voor bestaanszekerheid opgericht onder de benaming ‘Sociaal Fonds voor de exploitatie van bioscoopzalen, hierna genoemd het ‘Fonds’,

Art. 2 De maatschappelijke zetel van het Fonds is gevestigd te Koningsstraat 241, 1210 Brussel en vanaf ondertekening van deze Collectieve Arbeidsovereenkomst in Demervallei 4, 3200 Aarschot.

Het kan bij beslissing van het paritair sub- comité voor de exploitatie van bioscoopzalen overgebracht worden naar een centraal gelegen plaats in België.

Art. 3 Het Fonds heeft tot doel

1. het innen van de bijdragen, nodig voor zijn werking;

2. het verzekeren van de betaling van een sociaal voordeel aan de werknemers die aangesloten zijn bij een erkende werknemersorganisatie die vertegenwoordigd is in het paritair subcomité voor de exploitatie van bioscoopzalen, waarvan het bedrag en betalingsmodaliteiten worden vastgelegd bij collectieve arbeidsovereenkomst gesloten in het paritair subcomité voor de exploitatie van bioscoopzalen;

3. het vaststellen van de aard, de omvang en de toekenningsvoorwaarden van tegemoetkoming in de kosten voor beroeps-, vakbonds- en economische vorming van werknemers en het toekennen van andere sociale voordelen aan de werknemers;

4, het bevorderen en de financiering van tewerkstellings- en/of opleidingsinitiatieven, onder meer ten behoeve van risicogroepen die zijn of kunnen aangeworven worden in de sector. Het Fonds heeft inzonderheid als taak de daartoe door de Rijksdienst voor sociale zekerheid geïnde bijdragen te ontvangen, te beheren en toe te wijzen voor de doeleinden waarvoor ze bestemd zijn.

5. Het helpen financieren van de kosten voor het opstellen van een sectorale functieclassificatie en/of het tussentijds actualiseren van een bestaande

sectorale functieclassificatie alsmede alle werkzaamheden die hiervoor nodig zijn, teneinde een coherent referentiekader te scheppen voor een doelgerichte analyse van de vormingsbehoeften van alle werknemers, ongeacht hun opleidingsniveau, wier functie bedreigd wordt zonder bijkomende vorming in de sector (met uitzondering van het kader- of vertrouwenspersoneel en met uitzondering van het universitair gevormd personeel), met het oog op het nemen van of stimuleren van initiatieven ter bevordering van de vorming en tewerkstelling van de risicogroepen, in uitvoering van de sectorale cao van 25 maart 2014 betreffende de aanwending van de bijdrage voor de risicogroepen.

HOOFDSTUK II: TOEPASSINGSGEBIED

Art. 4 Deze statuten zijn van toepassing op alle werkgevers en werknemers die onder de bevoegdheid vallen van het Paritair subcomité voor de exploitatie van bioscoopzalen. HOOFDSTUK III : BEHEER

Art. 5 Het Fonds wordt beheerd door een raad van beheer, paritair samengesteld uit vier

werkgevers- en vier werknemers- vertegenwoordigers. De leden van de raad van beheer worden aangewezen door het Paritair subcomité voor de

exploitatie van bioscoopzalen onder de effectieve of plaatsvervangende leden van dit comité. Hun mandaat eindigt wanneer zij ophouden lid te zijn van het paritair comité. In dit geval worden zij vervangen door een lid van het paritair comité, behorend tot dezelfde groep als het lid wiens mandaat een einde nam.

Art. 6 Om de drie jaar, duidt de raad van beheer van het Fonds in zijn midden, een voorzitter en ondervoorzitter aan waarbij één van de mandaten wordt toegekend aan de werkgeversorganisaties en één aan de werknemersorganisaties. Deze mandaten zijn herkiesbaar.

Art.7

De raad van beheer vergadert op bijeenroeping van de voorzitter. De voorzitter is er toe gehouden, de raad bijeen te roepen minstens één maal per jaar en telkens wanneer tenminste twee leden van de raad van beheer erom verzoeken. De oproepingen vermelden de agenda.

De voorzitter zorgt er voor dat de notulen van de vergaderingen worden opgesteld en ondertekent ze. Uittreksels uit deze verslagen worden ondertekend door de voorzitter of door twee beheerders.

De beslissingen worden genomen bij eenparigheid van stemmen van de aanwezige leden. De stemming is geldig op voorwaarde dat eraan deelgenomen wordt door tenminste vier leden waarvan twee leden behoren tot de werknemersorganisaties en twee leden tot de werkgeversorganisaties.

Er kan slechts gestemd worden over de punten die bij de oproeping op de dagorde zijn vermeld.

Art. 8 De raad van beheer heeft tot opdracht het Fonds te beheren en alle maatregelen te treffen welke nodig blijken voor zijn goede werking.

Hij bezit de meest uitgebreide machten voor het beheren en het besturen van het Fonds. De raad van beheer stelt de vertegenwoordiging van het Fonds vast.

De beheerders zijn slechts verantwoordelijk voor de uitvoering van hun mandaat en zij gaan, ten opzichte van de verbintenissen van het Fonds, geen enkele persoonlijke verplichting aan ingevolge hun beheer.

IIOOFDSTUK IV: FINANCIERING

Art.9 Het Fonds beschikt over de bijdragen verschuldigd door de in artikel 4 bedoelde werkgevers.

Art. 10 De bijdragen worden vastgesteld bij collectieve arbeidsovereenkomst gesloten in het Paritair

subcomité voor de exploitatie van bioscoopzalen.

Art. 11 De bijdragen worden geïnd en ingevorderd door het Fonds of door de Rijksdienst voor Sociale Zekerheid.

HOOFDSTUK V : BEGROTING EN REKENINGEN

Art. 12 Het dienstjaar neemt een aanvang op 1 januari en sluit op 31 december.

Art. 13 Op 31 maart worden de rekeningen van het afgelopen dienstjaar afgesloten.

De raad van beheer evenals de revisoren of accountants aangewezen door het Paritair subcomité voor de exploitatie van bioscoopzalen bij toepassing van artikel 12 van de wet van 7 januari 1958 betreffende de fondsen voor bestaanszekerheid brengen jaarlijks ieder een schriftelijk verslag uit over hun opdracht tijdens het afgelopen dienstjaar.

De balans en de schriftelijke jaarlijkse verslagen vermeld in dit artikel dienen uiterlijk tijdens de maand juni aan het Paritair subcomité voor de exploitatie van bioscoopzalen ter goedkeuring te worden voorgelegd.

HOOFDSTUK VI: ONTBINDING EN VEREFFENING

Art. 14 Het Fonds kan op ieder ogenblik, bij eenparige beslissing van het Paritair subcomité voor de exploitatie van bioscoopzalen, ontbonden worden.

Het paritair subcomité wijst de vereffenaars aan en bepaalt hun machten en vergoedingen. Na aanzuivering van het eventueel passief zal het saldo, na de ontbinding, slechts mogen aangewend worden overeenkomstig het doel waarvoor het ontbonden Fonds werd opgericht.
