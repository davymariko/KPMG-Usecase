Neerlegging-Dépôt: 11/03/2020 _ Regist.-Enregistr.: 19/03/2020 N°: 157758/C0/125.02

PARITAIR SUBCOMITE VOOR DE ZAGERIJEN EN AANVERWANTE NIJVERHEDEN (PSC 125.02)

Collectieve arbeidsovereenkomst van 10 maart 2020 betreffende de vaststelling van de werkgeversbijdrage in de vervoerkosten

HOOFDSTUK I - Toepassingsgebied.

Artikel 1. Deze collectieve arbeidsovereenkomst is van toepassing op de werkgevers die ressorteren onder het Paritair subcomité voor de Zagerijen en aanverwante nijverheden, alsook op de arbeiders die zij tewerkstellen.

Onder arbeiders verstaat men de arbeiders en arbeidsters.

HOOFDSTUK II - Tegemoetkoming in de vervoerkosten tussen de woonplaats en de werkplaats

Art. 2. De tegemoetkoming van de werkgever in de verplaatsingskosten van de arbeiders tussen hun woonplaats en de werkplaats bedraagt, ongeacht het vervoermiddel, openbaar of privé:

1) Per maand: 80% van de prijs van de maandelijkse treinkaart gedeeld door 0.77;

2) Per week: 80% van de prijs van de maandelijkse treinkaart gedeeld door 0.77, vermenigvuldigd met drie en gedeeld door 13.

3) Per dag: 80% van de prijs van de maandelijkse treinkaart gedeeld door 0.77, vermenigvuldigd met drie en gedeeld door 65.

Art. 3. Aan de ondernemingen wordt aanbevolen om zonder bijkomende kosten een derdebetalersregeling voor het treinvervoer af te sluiten met de NMBS, mits geen bijkomende kosten voor de werkgever als het derdebetalerssysteem zou wegvallen.

Art. 4. De arbeiders die voor hun verplaatsing tussen de woonplaats en de werkplaats gebruik maken van de fiets, hebben, ten laste van de werkgever, recht op een fietsvergoeding van 0,24 EUR per kilometer reële afstand (heen en terug).

HOOFDSTUK [II — Geldigheidsduur

Art. 5. Deze collectieve arbeidsovereenkomst heeft uitwerking met ingang van 1 juli 2020 en is gesloten voor onbepaalde duur.

Ze vervangt de collectieve arbeidsovereenkomst van 27 juni 2019 betreffende de vaststelling van de werkgeversbijdrage in de vervoerkosten, geregistreerd onder het nr. 152923/C0/125.02.

Zij kan worden opgezegd door iedere partij mits een opzeggingstermijn van drie maanden betekend bij aangetekende brief, gericht aan de voorzitter van het Paritair subcomité voor de Zagerijen en aanverwante nijverheden.
