COLLECTIEVE ARBEIDSOVEREENKOMST VAN 12 NOVEMBER 2020 TOT WIJZIGING VAN DE COLLECTIEVE ARBEIDSOVEREENKOMST VAN 18 OKTOBER 2018 MET BETREKKING TOT HET SECTORAAL AANVULLEND PENSIOENSTELSEL IN HET PARITAIR COMITE VOOR DE STEENBAKKERIJ

HOOFDSTUK | - TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers en arbeiders van de ondernemingen welke ressorteren onder het paritair comité voor de Steenbakkerij.

De termen ‘arbeider’, ‘hij’, ‘zijn’, … verwijzen naar arbeiders en arbeidsters.

HOOFDSTUK II - VOORWERP

Artikel 2 Deze collectieve arbeidsovereenkomst heeft als voorwerp artikel 8 van de collectieve arbeidsovereenkomst van 18 oktober 2018 met betrekking tot het sectoraal aanvullend pensioenstelsel (overeenkomst geregistreerd op 11 december 2018 onder het nummer 149432/CO/114), hierna ‘collectieve arbeidsovereenkomst van 18 oktober 2018 met betrekking tot het sectoraal aanvullend pensioenstelsel’, aan te passen omwille van een nieuwe DmfA prestatiecode.

Punt 7.3 van het pensioenreglement dat bijgevoegd werd aan de collectieve arbeidsovereenkomst van 18 oktober 2018 met betrekking tot het sectoraal aanvullend pensioenstelsel wordt eveneens aangepast met de nieuwe DmfA prestatiecode door middel van een bijvoegsel bij het pensioenreglement.

HOOFDSTUK III - PENSIOENBIJDRAGE

Artikel 3 Meer specifiek wordt in artikel 8 a) van de collectieve arbeidsovereenkomst van 18 oktober 2018 met betrekking tot het sectoraal aanvullend

pensioenstelsel, naast de in dat artikel reeds vermelde prestatiecodes, de prestatiecode 77 toegevoegd, dit met ingang vanaf 1 april 2020.

HOOFDSTUK IV — OVERIGE BEPALINGEN

Artikel 4 De overige bepalingen van de collectieve arbeidsovereenkomst van 18 oktober 2018 met betrekking tot het sectoraal aanvullend pensioenstelsel, evenals de bijlage bij deze collectieve arbeidsovereenkomst, blijven integraal behouden.

HOOFDSTUK V - GELDIGHEIDSDUUR EN ONDERTEKENING

Artikel 5 Deze collectieve arbeidsovereenkomst treedt in werking op 1 april 2020.

Artikel 6 Deze collectieve arbeidsovereenkomst wordt gesloten voor onbepaalde duur. Zij kan door elk van partijen worden beëindigd, mits een opzegging van zes maanden wordt betekend per aangetekend schrijven, gericht aan de voorzitter van het Paritair Comité.

Artikel 7 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds vervangen door de door de voorzitter en de secretaris ondertekende en door de leden goedgekeurde notulen van de vergadering.

Artikel 8 Deze collectieve arbeidsovereenkomst wordt neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en

Sociaal Overleg en de algemeen verbindende kracht bij Koninklijk Besluit wordt gevraagd.

Bijlage: bijvoegsel bij het pensioenreglement

Bijvoegsel bij het pensioenreglement (release 2018) — Gr. 505.290: prestatiecode 77

Vanaf het 2de kwartaal 2020 werd door de RSZ als crisismaatregel Covid-19 de algemene prestatiecode 70 ‘tijdelijke werkloosheid’ uitgesplitst in de nieuwe specifieke prestatiecode 77 ‘tijdelijke werkloosheid wegens overmacht - corona’ en de bestaande algemene prestatiecode 70 ‘tijdelijke werkloosheid - andere dan economische werkloosheid, slecht weer en overmacht corona’. Op deze manier kon de specifieke overmachtssituatie ‘corona’ onderscheiden worden van andere tijdelijke werkloosheidssituaties.

Met ingang van 1 april 2020 wordt punt 7.3 van het pensioenreglement (pagina 5 van de bijzondere bepalingen) in dit kader vervangen door het volgende artikel:

7.3 De trimestriële pensioenbijdrage wordt toegekend voor zover de aangeslotene in de DmfAaangifte van het betreffende trimester met ten minste één dag onder prestatiecode 1, 2, 3, 5, 60, 70, 71, 72 of 77 voorkomt. Als er alleen een verbrekingsvergoeding (looncode 3) aangegeven wordt in combinatie met prestatiecode 1, is de bijdrage niet verschuldigd.

(Concreet betekent dit dat een trimester waarin enkel ziektedagen voorkomen of een trimester waarin een verbrekingsvergoeding wordt uitgekeerd zonder dat er prestaties zijn, niet in aanmerking komt voor de toekenning van de pensioenbijdrage.)

De overige bepalingen van het pensioenreglement blijven integraal behouden.

Brussel, 12 november 2020
