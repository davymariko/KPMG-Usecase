Neerlegging-Dépôt: 22/08/2019 Regist.-Enregistr.: 30/08/2019 N°: 153491/C0/106.03

Paritair Subcomité voor de vezelcement

COLLECTIEVE ARBEIDSOVEREENKOMST VAN 8 AUGUSTUS 2019 BETREFFENDE OUTPLACEMENT

hoofdstuk 1. TOEPASSINGSGEBIED

artikel 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Subcomité voor de vezelcement (PSC 106.03).

Onder “werknemers” wordt verstaan: arbeiders en arbeidsters. hoofdstuk 2. ALGEMENE BEPALINGEN artikel 2. Outplacementverplichtingen zullen georganiseerd worden vanuit het Sociaal Fonds Vezelcement.

Het SFVC zal samenwerken met één of meerdere outplacementaanbieders en de kost van outplacement betalen.

Om deze meeruitgaven van het SFVC te financieren, zullen de werkgevers bereid zijn een extra bijdrage van 0,02 % te betalen aan het SFVC. Door deze bijdrage zullen de werkgevers geen kost meer ten laste hebben voor outplacementbegeleiding voor personen die uittreden op 55 jaar of in SWT gaan.

Voor outplacementbegeleiding in het kader van een reorganisatie, zullen de werkgevers bereid zijn een extra forfaitaire bijdrage te betalen.

hoofdstuk 3. GELDIGHEIDSDUUR

artikel 3. Deze collectieve arbeidsovereenkomst treedt in werking op 1 januari 2019 en treedt buiten werking op 31 december 2020.
