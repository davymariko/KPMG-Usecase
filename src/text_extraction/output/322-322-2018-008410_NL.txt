Neerlegging-Dépôt: 23/05/2018 Regist.-Enregistr.: 15/06/2018 N°: 146377/CO/322

Paritair Comité voor de uitzendarbeid en de erkende ondernemingen die buurtwerken of diensten leveren Collectieve arbeidsovereenkomst van 17 mei 2018 tot oprichting van een "Fonds voor bestaanszekerheid" voor de uitzendkrachten en vaststelling van de statuten ervan

HOOFDSTUK |. - Oprichting, benaming, maatschappelijke zetel, doel, duur

Artikel 1. Deze collectieve arbeidsovereenkomst regelt de werking van het “Fonds voor bestaanszekerheid voor de uitzendkrachten.” (hierna “sociaal fonds" genoemd).

Art. 2. De zetel van het sociaal fonds is gevestigd te 1000 Brussel, Havenlaan 86C, bus 330.

Art. 3. Het sociaal fonds heeft tot doel: 1° het innen van de bijdragen, bestaande uit 3 delen:

a) de waarborg;

b) de globale bijdrage;

c) de bijdrage voor vorming en risicogroepen. | 2° wanneer het uitzendbureau zijn geldelijke verplichtingen tegenover de uitzendkrachten niet nakomt, het betalen aan de werknemers van:

a) de lonen die verschuldigd zijn krachtens de individuele of collectieve arbeidsovereenkomsten;

b) de vergoedingen of voordelen die verschuldigd zijn krachtens de wet of collectieve

arbeidsovereenkomsten;

3° het verlenen aan de werknemers van elk sociaal voordeel of het verlenen aan de werknemers en werkgevers van diensten die het voorwerp zijn van afzonderlijke collectieve arbeidsovereenkomsten; 4° het verlenen aan de uitzendkrachten van voordelen van gelijke aard als deze die voorzien zijn in artikelen 33, 35 en 41 van de wet van 26 juni 2002 betreffende sluiting van ondernemingen (Belgisch Staatsblad van 9 augustus 2002); 5° het bevorderen van een geest van veiligheid op de werkplaatsen bij de uitzendbureaus en de gebruikers alsook bij hun vast personeel en bij hun uitzendkrachten, om de gezondheid en de fysieke integriteit van de werknemers te vrijwaren en hun arbeidsvoorwaarden te verbeteren; 6° het betalen aan de uitzendkrachten van een eindejaarspremie onder de voorwaarden en modaliteiten bepaald bij de collectieve arbeidsovereenkomst betreffende de eindejaarspremie van de uitzendkrachten; 7° het bevorderen van initiatieven tot tewerkstelling van risicogroepen; 8° het bevorderen van initiatieven inzake vorming.

Art. 4. Het sociaal fonds wordt opgericht voor onbepaalde duur.

HOOFDSTUK Il, — Toepassingsgebied

Art. 5. Deze statuten, alsmede de uitvoeringsmodaliteiten die worden vastgelegd, zijn van toepassing op:

1° de uitzendbureaus bedoeld in artikel 7, 1° van de wet van 24 juli 1987 betreffende de tijdelijke arbeid, de uitzendarbeid en het ter beschikking stellen van werknemers ten behoeve van gebruikers (Belgisch Staatsblad van 20 augustus 1987).

Wat betreft de uitzendbureaus die erkend zijn om activiteiten uit te oefenen in het Paritair Comité voor het bouwbedrijf, zijn artikelen 16, 17 en 27 niet van toepassing; artikel 18 is daarentegen wel van toepassing. Wat betreft de uitzendbureaus die niet erkend zijn om activiteiten uit te oefenen in het Paritair Comité voor het bouwbedrijf is artikel 18 niet van toepassing.

Wat betreft de uitzendbureaus die een beroep doen op artikel 15 8 6 zijn de bepalingen van artikel 3, 2° en 4° niet van toepassing.

Wat betreft de uitzendbureaus die een beroep doen op artikel 14 8 2 zijn de bepalingen van artikel 3, 7° en 8° niet van toepassing.

2° de uitzendkrachten bedoeld in artikel 7, 3° van genoemde wet van 24 juli 1978, die door de uitzendbureaus worden tewerkgesteld.

Wat betreft de uitzendkrachten die tewerkgesteld zijn via uitzendbureaus die erkend zijn om activiteiten uit te oefenen in het Paritair Comité voor het bouwbedrijf zijn artikelen 16, 17 en 27 niet van toepassing; daarentegen is artikel 18 wel van toepassing.

Wat betreft de uitzendkrachten die niet tewerkgesteld zijn via uitzendbureaus die erkend zijn om activiteiten uit te oefenen in het Paritair Comité voor het bouwbedrijf is artikel 18 niet van toepassing.

Wat betreft de uitzendkrachten vermeld in artikel 14 8 2 en die tewerkgesteld zijn via een uitzendbureau dat een beroep doet op artikel 15 8 6, zijn de bepalingen van artikel 3, 2° en 4° niet van toepassing.

Wat betreft de uitzendkrachten vermeld in artikel 14 8 2 zijn de bepalingen van artikel 3, 7° en 8° niet van

toepassing. HOOFDSTUK II. — Beheer

Art. 6. Het sociaal fonds wordt beheerd door een raad van beheer, die paritair is samengesteld, enerzijds door afgevaardigden van de ondernemingen voor uitzendarbeid en de gebruikers, anderzijds door afgevaardigden van de werknemers.

Deze raad bestaat uit veertien leden, zijnde zeven afgevaardigden die worden voor gesteld door de organisaties van de uitzendbureaus en de gebruikers en zeven afgevaardigden die worden voorgesteld door de werknemersorganisaties.

Het Paritair Comité voor de uitzendarbeid en de erkende ondernemingen die buurtwerken of -diensten leveren wijst de leden van de raad van beheer aan en ontslaat ze tevens; hij kan het aantal beheerders dat is vastgesteld in het tweede lid wijzigen. |

De leden van de raad van beheer worden benoemd voor een termijn van vier jaar. Hun mandaat kan worden hernieuwd.

In geval van overlijden, ontslag of afzetting van een beheerder voorziet het paritair comité in zijn vervanging. Het nieuw aangewezen lid beëindigt het mandaat van zijn voorganger.

Art. 7. leder jaar wijst de raad van beheer uit zijn midden een voorzitter en een ondervoorzitter aan. Deze functies worden afwisselend uitgeoefend door een afgevaardigde van de uitzendbureaus of de gebruikers en door een afgevaardigde van de werknemers.

De raad van beheer wijst eveneens de personen aan die worden belast met het secretariaat.

Art. 8. De raad van beheer vergadert op uitnodiging van de voorzitter. De voorzitter is gehouden de raad ten minste één maal per jaar bijeen te roepen, en telkens wanneer ten minste één derde van de leden van de raad het vragen.

De uitnodigingen moeten de agenda vermelden. In geval van afwezigheid van de voorzitter wordt de zitting van de raad van beheer voorgezeten door de ondervoorzitter en, bij afwezigheid van deze laatste, door de ouderdomsdeken.

De raad van beheer kan slechts geldig beslissen over de punten die op de agenda staan vermeld, en bij aanwezigheid van ten minste de helft van de leden die behoren tot de werknemersafvaardiging en ten minste de helft van de leden die behoren tot de afvaardiging van de ondernemingen voor uitzendarbeid en de gebruikers. De beslissingen worden genomen bij meerderheid van de stemgerechtigden in elke afvaardiging. De notulen worden opgemaakt door de secretaris die is aangewezen door de raad van beheer en ondertekend door de persoon die de vergadering heeft voorgezeten.

De uittreksels van de notulen worden ondertekend door de voorzitter of door twee beheerders, waarvan de ene is gemandateerd door de werknemersafvaardiging en de andere door de ondernemingen voor uitzendarbeid en de gebruikers.

Art. 9. De raad van beheer heeft tot opdracht het sociaal fonds te beheren, in de ruimste betekenis van het woord, daaronder begrepen het treffen van alle maatregelen die nodig blijken voor de goede werking ervan en voor de verwezenlijking van zijn doel.

De raad van beheer is bevoegd voor de beoordeling van de terugbetaling van de waarborg overeenkomstig het artikel 15.

De raad van beheer mag voor het bereiken van de doeleinden bepaald in artikel 3 van deze collectieve arbeidsovereenkomst, beslissen dat onkosten gemaakt voor enquêtes, vorming, publiciteit en dergelijke door het sociaal fonds zullen gedragen worden.

De raad van beheer bepaalt in zijn jaarlijkse begroting de beheerskosten die ten laste vallen van de opbrengsten van het sociaal fonds.

Hij kan een huishoudelijk reglement opstellen.

De raad van beheer wordt bij elk optreden, inbegrepen optreden in rechte als eisende of als verwerende partij, en voor elk doel, geldig vertegenwoordigd door de voorzitter of door de beheerder die hij aanstelt om die vertegenwoordiging waar te nemen.

De leden van de raad van beheer zijn slechts verantwoordelijk voor de uitvoering van hun opdracht; zij gaan geen enkele persoonlijke verplichting aan wegens hun deelname aan het beheer van het sociaal fonds, noch ten opzichte van de verbintenissen van het sociaal fonds.

Art. 10. Erkende uitzendbureaus die de verbindingspersoon bedoeld in artikel 7/2 van de wet van 5 maart 2002 betreffende de arbeids-, loon- en tewerkstellingsvoorwaarden in geval van detachering van werknemers in België en de naleving ervan aangeduid hebben, krijgen op voorhand door het sociaal fonds een document toegestuurd dat zij dienen te gebruiken voor de kwartaalaangifte. Zij dienen de prestaties te vermelden van hun uitzendkrachten die tewerkgesteld zijn op het Belgisch grondgebied en waarvoor er geen bijdrageplicht aan de RSZ bestaat (bijvoorbeeld mensen die naar ons land zijn gedetacheerd en die vallen

onder artikel 3 van Richtlijn 96/71/EG van het Europees Parlement en de Raad van 16 december 1996 betreffende de terbeschikkingstelling van werknemers met het oog op het verrichten van diensten). Het is de verantwoordelijkheid van het erkend uitzendbureau om de nodige actie te ondernemen opdat de kwartaalaangifte tijdig wordt ingediend.

Commentaar

De vraag naar deze kwartaalaangifte rechtvaardigt zich door de noodzaak aan toezicht en controle, door het sociaal fonds, op het legaal functioneren van de uitzendbureaus. |

Deze kwartaalaangiftes zijn noodzakelijk opdat het sociaal fonds zou beschikken over de informatie die nodig is om zijn opdrachten uit te voeren. Voor de werknemers onderworpen aan RSZ doet het sociaal fonds deze controles op basis van de DmfA-aangifte.

Onder erkende uitzendonderneming moet de uitzendonderneming worden verstaan die in België erkend is overeenkomstig één of meerdere gewestelijke reglementeringen betreffende de erkenning van particuliere arbeidsbemiddelingsbureaus..

Art. 11. De raad van beheer kan bepaalde opdrachten toevertrouwen aan één of meerdere leden of zelfs

aan derden.

Art. 12. De raad van beheer kan het dagelijks beheer overdragen aan het bureau, dat paritair is samengesteld uit leden van deze raad, die enerzijds de ondernemingen voor uitzendarbeid en de gebruikers en anderzijds de werknemers vertegenwoordigen, ten belope van ten minste drie leden voor ieder van beide vertegenwoordigingen.

Het bureau kan slechts geldig beraadslagen indien alle leden aanwezig zijn of zijn vertegenwoordigd door een ander lid van dit bureau, dat daartoe een regelmatige volmacht heeft gekregen. De beslissingen van het bureau worden genomen bij eenparigheid van stemmen.

HOOFDSTUK IV. — Financiering

Art. 13. Het sociaal fonds beschikt over de bijdragen die zijn verschuldigd door de in artikel 5, 1°, bedoelde uitzendbureaus, alsook over de inkomsten uit de geïnvesteerde bedragen.

Art. 14 8 1. De bijdragen voorzien in artikel 16, 17 en 18 worden ingevorderd en geïnd door het sociaal fonds volgens de modaliteiten die door de raad van beheer worden bepaald, overeenkomstig artikel 6 van de wet van 7 januari 1958 betreffende de fondsen voor bestaanszekerheid.

8 2. Wat de uitzendkrachten betreft waarvoor er geen bijdrageplicht aan de RSZ bestaat (bijvoorbeeld mensen die naar ons land zijn gedetacheerd en die vallen onder artikel 3 van Richtlijn 96/71/EG van het Europees Parlement en de Raad van 16 december 1996 betreffende de terbeschikkingstelling van werknemers met het oog op het verrichten van diensten of ter uitvoering van een bilateraal akkoord tussen België en een derde land, studenten die onderworpen zijn aan een solidariteitsbijdrage), zullen de bijdragen bedoeld in artikel 16 en artikel 18 rechtstreeks door het sociaal fonds worden geïnd, volgens de modaliteiten

die door de raad van beheer worden bepaald.

Sectie 1. Bijdragen

Art. 15. Waarborg

8 1. Elke vennootschap die in één van de gewesten een erkenning aanvraagt en bekomt, dient, per juridische

entiteit, rechtstreeks aan het sociaal fonds eenmalig een som te storten van 75.000 EUR, en dit in twee keer: - een som van 25.000 EUR moet worden gestort op dezelfde datum als die waarop de erkenningsaanvraag wordt ingediend; - een som van 50.000 EUR moet worden gestort binnen dertig dagen volgend op de datum van de

erkenning.

De niet als uitzendbureau erkende ondernemingen waarvan de activiteit in feite ressorteert onder hoofdstuk Il van de wet van 24 juli 1987, moeten de som van 75.000 EUR ineens storten op het eerste verzoek van het sociaal fonds. In geval van weigering kan het sociaal fonds een rechtsvordering instellen.

8 2. Van de som van 75.000 EUR is een forfaitair bedrag van 5.000 EUR definitief verworven door het sociaal fonds. Deze som betreft een eenmalige inning voor opstart-, beheers- en dossierkosten. De overige 70.000 EUR kan op verzoek van het uitzendbureau door het sociaal fonds worden terugbetaald, van zodra het uitzendbureau het bewijs voorlegt (vertaald in het Nederlands of in het Frans of in het Engels door een beëdigd vertaler) dat het, vanaf de datum van de erkenning, voor een totaalbedrag van minstens 75.000 EUR aan bijdragen aan het sociaal fonds heeft betaald en voor zover het uitzendbureau geen andere schulden heeft aan het sociaal fonds. .  Voor wat betreft de uitzendbureaus, erkend om activiteiten uit te oefenen in het Paritair Comité 124, kunnen de overige 70.000 EUR op verzoek van het betrokken uitzendbureau door het sociaal fonds voor de uitzendkrachten terugbetaald worden, van zodra het uitzendbureau het bewijs voorlegt dat het, vanaf de datum van de erkenning, voor een totaal bedrag van minstens 75.000 EUR aan bijdragen aan het sociaal fonds voor de uitzendkrachten en/of aan het sociaal fonds voor de bouwsector heeft betaald (rechtstreeks of inning door de RSZ) en voor zover het uitzendbureau geen andere schulden heeft aan het sociaal fonds.

Voor wat betreft de uitzendbureaus die een beroep gedaan hebben op artikel 23, 82 kunnen de overige 70.000 EUR op verzoek van het betrokken uitzendbureau door het sociaal fonds worden terugbetaald, van zodra het uitzendbureau bedoeld in artikel 23, 82 het bewijs voorlegt (vertaald in het Nederlands of in het Frans of in het Engels door een beëdigd vertaler) dat het, vanaf de datum van de erkenning, voor een totaal bedrag van minstens 75.000 EUR aan bijdragen aan de betrokken buitenlandse socialezekerheidsinstelling heeft betaald (bijdragen besteed aan de uitzendkrachten tewerkgesteld in België) en voor zover het uitzendbureau geen andere schulden heeft aan het sociaal fonds.

8 3, Indien de onderneming geen erkenning als uitzendbureau heeft gekregen of indien de onderneming afziet van de verdere erkenningsprocedure, kan zij bij het sociaal fonds een aanvraag indienen met het oog op de terugstorting van de betaalde som. De terugstorting zal alleen gebeuren voor zover de aanvraag gepaard gaat met: a) de overlegging van een document van de bevoegde gewestelijke overheid waaruit blijkt dat de onderneming niet als uitzendbureau is erkend, b) een verklaring op eer dat de onderneming afziet van de verdere erkenningsprocedure,

c) bewijs dat het uitzendbureau geen schulden heeft bij de RSZ en/of de betrokken buitenlandse socialezekerheidsinstelling of -instellingen (vertaald in het Nederlands of in het Frans of in het Engels

door een beëdigd vertaler.

S 4, Een onderneming die erkend werd als uitzendbureau maar nooit uitzendkrachten heeft tewerkgesteld, kan de terugbetaling van 70.000 EUR bekomen voor zover ze de volgende documenten aan het sociaal fonds voorlegt: a) bewijs van de schrapping van de erkenning als uitzendbureau afgeleverd door bevoegde gewestelijke overheid of overheden; b) verklaring op eer van het uitzendbureau dat het nooit uitzendkrachten heeft tewerkgesteld, c) bewijs dat het uitzendbureau geen schulden heeft bij de RSZ en/of de betrokken buitenlandse socialezekerheidsinstelling of -instellingen (vertaald in het Nederlands of in het Frans of in het Engels door een beëdigd vertaler).

Rekening houdend met de verjaringstermijnen zoals voorzien in artikel 15 van de wet van 3 juli 1978 betreffende de arbeidsovereenkomsten, kan de terugbetaling door het sociaal fonds ten vroegste één jaar na de schrapping of schrappingen waarvan sprake onder a) plaatsvinden.

8 5. Op verzoek van een uitzendbureau dat zijn uitzendactiviteit stopzet en dat de in de vorige twee paragrafen bepaalde voorwaarden niet vervult, betaalt het sociaal fonds de 70.000 euro terug voor zover het uitzendbureau de volgende documenten aan het sociaal fonds voorlegt: a) bewijs van de schrapping van de erkenning als uitzendbureau, afgeleverd door bevoegde gewestelijke overheid of overheden; b) bewijs dat het uitzendbureau geen schulden heeft bij de RSZ en/of de betrokken buitenlandse socialezekerheidsinstelling of -instellingen (vertaald in het Nederlands of in het Frans of in het Engels door een beëdigd vertaler).

De terugbetaling van het sociaal fonds wordt verminderd met de financiële tussenkomsten die door het sociaal fonds zijn gedaan of dienen gedaan te worden voor gewezen uitzendkrachten van het uitzendbureau en met de eventuele schulden aan het sociaal fonds.

Rekening houdend met de verjaringstermijnen zoals voorzien in artikel 26 voorafgaande titel Wetboek van Strafvordering, is deze terugbetalingsprocedure pas mogelijk indien een termijn van minstens vijf jaar verstreken is sinds de schrapping van de erkenning vermeld onder punt a).

8 6. Uitzendkantoren die de verbindingspersoon bedoeld in artikel 7/2 van de wet van 5 maart 2002 betreffende de arbeids-, loon- en tewerkstellingsvoorwaarden in geval van detachering van werknemers in België en de naleving ervan aangeduid hebben kunnen, ten laatste op de datum waarop de erkenningsaanvraag werd ingediend, het gelijkwaardigheidsbeginsel inroepen van een gelijkaardig gereglementeerd loonwaarborgsysteem dat bestaat in hun thuisland. Ze dienen die gelijkwaardigheid op een omstandige manier aan te tonen. Er dient met originele documenten, vertaald in het Nederlands of in het Frans of in het Engels door een beëdigd vertaler, te worden aangetoond dat:

- de waarborg uitdrukkelijk tussenkomt in geval van het staken van de betaling van de lonen en bijdragen van de in België tewerkgestelde uitzendkrachten en, ingeval van dergelijke staking, de betaling van de lonen en de bijdragen van de in België tewerkgestelde uitzendkrachten volledig garandeert;

- deze tussenkomst reglementair gegarandeerd wordt;

- de waarborg minstens een bedrag equivalent aan 75.000 EUR bedraagt;

- het uitzendbureau geen schulden heeft bij de RSZ en/of de betrokken buitenlandse socialezekerheidsinstelling of -instellingen.

Het uitzendbureau dat zich op deze gelijkheid beroept, bezorgt het sociaal fonds op eigen initiatief jaarlijks een nieuw attest waaruit deze gegevens blijken.

In geval van gelijkwaardigheid die wordt aanvaard voor een uitzendonderneming die de verbindingspersoon bedoeld in artikel 7/2 van de wet van 5 maart 2002 betreffende de arbeids-, loon- en tewerkstellingsvoorwaarden in geval van detachering van werknemers in België en de naleving ervan aangeduid hebben is er, gezien de afwezigheid van een effectief gestorte waarborg aan het sociaal fonds, geen enkele tussenkomst van het sociaal fonds ten aanzien van de uitzendkrachten van deze uitzendonderneming mogelijk.

Commentaar bij artikel 15

De bij artikel 15 bedoelde waarborg garandeert de betaling van de lonen van de uitzendkrachten in het geval van mogelijke betalingsmoeilijkheden vanwege het uitzendbureau ten opzichte van zijn uitzendkrachten of ten opzichte van het sociaal fonds. Deze waarborg is noodzakelijk gelet op de uitsluiting van de uitzendkrachten uit het toepassingsgebied van de Sluitingswet van 26 juni 2002.

Art. 16. Globale bijdrage

Een globale bijdrage wordt geïnd voor de financiering van de eindejaarspremie en de sociale voordelen toegekend in toepassing van de collectieve arbeidsovereenkomsten en bedraagt 9,12 pct. op de brutolonen van de in België ter beschikking gestelde uitzendkrachten.

Inningsprocedure:

Voor de uitzendkrachten-arbeiders worden de bijdragen berekend op het brutoloon aan 108 pct. De bijdragen worden gevorderd en geïnd door het sociaal fonds zoals bepaald bij artikel 14.

Uitzendbureaus die de verbindingspersoon bedoeld in artikel 7/2 van de wet van 5 maart 2002 betreffende de arbeids-, loon- en tewerkstellingsvoorwaarden in geval van detachering van werknemers in België en de naleving ervan aangeduid hebben kunnen het gelijkwaardigheidsbeginsel inroepen volgens de bepalingen van artikel 23 8 2 van deze overeenkomst.

Art. 17. Vorming en risicogroepen

81. Voor de verwezenlijking van artikel 3, 7° wordt de bijdrage die aan het sociaal fonds verschuldigd is door de werkgevers, bedoeld in artikel 5, 1°, vastgesteld op 0,10 procent van de brutolonen van de in België tewerkgestelde uitzendkrachten.

Door het sluiten van een collectieve arbeidsovereenkomst ter bevordering van de tewerkstelling van risicogroepen wensen de ondertekenende partijen zich aan te sluiten bij de engagementen genomen in titel XIII, hoofdstuk VIII, sectie 1 van de wet van 27 december 2006 houdende diverse bepalingen, in titel Il, hoofdstuk Il van de wet van 1 februari 2011 houdende verlenging van de crisismaatregelen en uitvoering

van het interprofessioneel akkoord en in de wet van 12 april 2011 tot wijziging van de wet van 1 februari 2011 houdende verlenging van de crisismaatregelen en uitvoering van het interprofessioneel akkoord en tot uitvoering van het compromis van de Regering met betrekking tot het ontwerp van interprofessioneel akkoord.

82. Voor de verwezenlijking van artikel 3, 8° wordt de bijdrage die aan het sociaal fonds verschuldigd is door de werkgevers bedoeld in artikel 5, 1°, vastgesteld op 0,40 procent van de brutolonen van de in België ter beschikking gestelde uitzendkrachten. Deze aldus geïnde bijdrage kan overgedragen worden aan een sectoraal fonds voor vorming, eigen aan de uitzendsector.

Inningsprocedure:

Voor de uitzendkrachten-arbeiders worden de bijdragen berekend op het brutoloon aan 108 pct. De bijdragen worden rechtstreeks gevorderd en geïnd door het sociaal fonds, zoals bepaald bij artikel 14. Deze bijdrage is niet verschuldigd voor de uitzendkrachten waarvoor er geen bijdrageplicht aan de RSZ bestaat. (bijvoorbeeld mensen die naar ons land zijn gedetacheerd en die vallen onder artikel 3 van Richtlijn 96/71/EG van het Europees Parlement en de Raad van 16 december 1996 betreffende de terbeschikkingstelling van werknemers met het oog op het verrichten van diensten of ter uitvoering van een bilateraal akkoord tussen België en een derde land, de studenten die onderworpen zijn aan een

solidariteitsbijdrage).

Art. 18. De uitzendbureaus die erkend zijn om activiteiten uit te oefenen in het Paritair Comité voor het bouwbedrijf (PC 124), dienen een bijdrage van 0,35 pct. te betalen op de brutolonen van de in België tewerkgestelde uitzendkrachten tewerkgesteld onder het PC 124.

Deze bijdrage is, naast de waarborg bedoeld in artikel 15, bestemd voor de financiering van de eindejaarspremie, zoals voorzien in de collectieve arbeidsovereenkomsten betreffende de eindejaarspremie van de uitzendkrachten en voor de financiering van de sociale voordelen zoals voorzien in de collectieve arbeidsovereenkomst houdende sociale voordelen voor de uitzendkrachten.

Inningsprocedure:

De bijdrage wordt rechtstreeks gevorderd en geïnd door het sociaal fonds, zoals bepaald bij artikel 14. Uitzendbureaus die de verbindingspersoon bedoeld in artikel 7/2 van de wet van 5 maart 2002 betreffende de arbeids-, loon- en tewerkstellingsvoorwaarden in geval van detachering van werknemers in België en de naleving ervan aangeduid hebben kunnen het gelijkwaardigheidsbeginsel inroepen volgens de bepalingen van artikel 23 5 2 van deze overeenkomst.

Art. 19. Onverminderd de toepassing van artikel 14 van de wet van 7 januari 1958 betreffende de fondsen voor bestaanszekerheid, kan het bedrag van de bijdragen slechts worden gewijzigd bij een collectieve arbeidsovereenkomst, gesloten in het Paritair Comité voor de uitzendarbeid en de erkende ondernemingen die buurtwerken of -diensten leveren, algemeen verbindend verklaard bij koninklijk besluit.

Sectie 2. Betaling en sancties

Art. 20. Het bedrag van de bijdragen is elk jaar verschuldigd aan het sociaal fonds op de 4 volgende data: 31 maart, 30 juni, 30 september en 31 december.

Art. 21. 8 1. De bijdragen verschuldigd voor het afgelopen trimester moeten betaald worden ten laatste de laatste dag van de maand die volgt op dit trimester.

8 2. In afwijking van 8 1 moeten de bijdragen die op loonachterstallen verschuldigd zijn, ten laatste betaald worden in de maand die volgt op de maand gedurende dewelke het recht van de werknemer op deze achterstallen door de werkgever werd erkend of op een in kracht van gewijsde gegane rechterlijke beslissing.

Art. 22. De bijdragen die niet betaald werden binnen de door artikel 21 vastgestelde termijnen geven aanleiding tot een verhoging van de verschuldigde bijdragen met 10 pct. en met een verwijlinterest van 7 pct. per jaar vanaf de vervaldag van hoger vermelde termijnen tot de dag van betaling ervan.

Sectie 3. Buitenlandse dienstverrichters

Art. 23. 8 1. Het uitzendbureau meldt de detachering van uitzendkrachten naar ons land die vallen onder artikel 3 van Richtlijn 96/71/EG van het Europees Parlement en de Raad van 16 december 1996 betreffende de terbeschikkingstelling van werknemers met het oog op het verrichten van diensten, uiterlijk voor de aanvang van de detachering. Het uitzendbureau stelt het sociaal fonds schriftelijk in kennis van het aantal en de identiteit van de gedetacheerde werknemers en van de duur van de detachering. Het uitzendbureau voegt bij die informatie een afschrift van het detacheringformulier A1 dat geldt voor werknemers die zich

binnen de Unie verplaatsen.

82. De in paragraaf 1 bedoelde uitzendbureaus die de verbindingspersoon bedoeld in artikel 7/2 van de wet van 5 maart 2002 betreffende de arbeids-, loon- en tewerkstellingsvoorwaarden in geval van detachering van werknemers in België en de naleving ervan aangeduid hebben en het gelijkwaardigheidsbeginsel inroepen ten aanzien van de bijdragen voorzien in artikel 16 en/of artikel 18 van deze overeenkomst, dienen aan te tonen dat de betrokken uitzendkrachten dezelfde of een in wezen vergelijkbare looncomponent genieten op grond van verplichtingen waaraan het uitzendbureau in de lidstaat van vestiging onderworpen is. Hiertoe verstrekt het uitzendbureau hetzij volgens het hierdoor door het sociaal fonds ter beschikking gestelde formulier, hetzij door gelijkwaardige documenten voorzien door de wetgeving van de lidstaat van vestiging vertaald in het Nederlands of in het Frans of in het Engels door een beëdigd vertaler, de volgende gegevens per betrokken uitzendkracht aan het sociaal fonds: het uitbetaalde loon, het aantal gepresteerde uren, het bedrag en de aard van het voordeel bestemd voor uitzendkrachten tewerkgesteld in België waarvoor het uitzendbureau de gelijkwaardigheid inroept, het bedrag van het uitbetaalde vakantiegeld alsook telkens het bewijs van betaling. Deze gegevens dienen uiterlijk op het einde van de maand volgend op het kwartaal waarin de prestaties geleverd werden aan het sociaal fonds bezorgd te worden.

8 3. Uitzendbureaus die zich niet houden aan de bepalingen van 8 1 en/of 82 van dit artikel, zijn voor de betrokken werknemers de volledige bijdragen verschuldigd zoals voorzien in artikel 16 en artikel 18. Op deze bijdragen zijn artikel 21 en artikel 22 integraal van toepassing.

8 4. In geval van geliĳjkwaardigheid die wordt ingeroepen door een uitzendonderneming die de verbindingspersoon bedoeld in artikel 7/2 van de wet van 5 maart 2002 betreffende de arbeids-, loon- en tewerkstellingsvoorwaarden in geval van detachering van werknemers in België en de naleving ervan aangeduid hebben is er, gezien de afwezigheid van een effectief gestorte waarborg aan het sociaal fonds, geen enkele tussenkomst van het sociaal fonds ten aanzien van de uitzendkrachten van deze

uitzendonderneming mogelijk.

Commentaar bij artikel 23

Rekening houdend met de sociale bescherming van werknemers enerzijds en het vrij verrichten van diensten anderzijds, aanvaardt het Hof van Justitie dat buitenlandse dienstverleners die op basis van de wetgeving van het land van vestiging onderworpen zijn aan een verplichting die dezelfde of een gelijkwaardige bescherming biedt aan de betrokken uitzendkrachten, worden vrijgesteld van de betaling van bijdragen voor premies met eenzelfde of vergelijkbaar doel. (HvJ 23 november 1999, nr. C-369/96 Arblade). Het vakantiegeld is een intrinsiek deel van de beloning die de ter beschikking gestelde werknemer ontvangt. In ruil voor de door hem verrichte diensten moeten zowel vakantiegeld als eindejaarspremie worden toegekend (HvJ 12 februari 2015, nr. C-396/13, Sühköalojen ammattiliitto ry / Elektrobudowa Spótka Akcyjna).

Naast de verplichting vermeld in $1 van artikel 23 en van de Limosa, moet de verplichting zoals voorzien in artikel 10 eveneens aan het sociaal fonds worden meegedeeld.

HOOFDSTUK V. - Begroting en rekeningen Art. 24. Het dienstjaar begint op 1 juli en eindigt op 30 juni.

Art. 25. Op 30 juni worden de rekeningen van het verlopen dienstjaar afgesloten.

De raad van beheer, alsmede de krachtens artikel 12 van de wet van 7 januari 1958 betreffende de fondsen voor bestaanszekerheid, door het Paritair Comité voor de uitzendarbeid en de erkende ondernemingen die buurtwerken of -diensten leveren aangewezen revisor of accountant, brengen jaarlijks een schriftelijk verslag uit over het vervullen van hun opdracht tijdens het verlopen jaar.

De rekeningen van het afgelopen dienstjaar, alsook de in het voorgaand lid vermelde schriftelijke verslagen, moeten uiterlijk tijdens de maand maart ter goedkeuring worden voorgelegd aan het Paritair Comité voor de uitzendarbeid en de erkende ondernemingen die buurtwerken of -diensten leveren.

HOOFDSTUK VI. - Uitkeringen en vergoedingen, rechthebbenden

Art. 26. De toekenningsmodaliteiten van de tegemoetkomingen, toegekend door het sociaal fonds, worden

vastgesteld door de raad van beheer van het sociaal fonds. De raad van beheer legt, in het bijzonder, de data en de betalingsmodaliteiten vast van de

tegemoetkomingen, die door het sociaal fonds worden toegekend.

Art. 27. Voor de verwezenlijking van artikel 3, 7° kan de raad van beheer, onder meer, binnen de perken van de financiële middelen die voortvloeien uit de toepassing van artikel 17 8 2:

1° cursussen en/of beroepsopleidingen organiseren;

2° tussenkomen in opleidingsprogramma's en in de kosten van didactisch materiaal;

3° gedurende de opleidingsprogramma's de lonen en sociale lasten van de uitzendkrachten ten laste nemen; 4° tegemoetkomingen verlenen in de lonen en sociale lasten met het oog op de tewerkstelling van de uitzendkrachten die behoren tot de risicogroepen bedoeld in artikel 3, 8°.

De raad van beheer bepaalt:

1° de toekenningsmodaliteiten voor de tegemoetkomingen en de nodige bewijsstukken die bij de aanvragen voor tussenkomst gevoegd moeten worden;

2° de data waarbinnen de aanvragen ingediend moeten worden en de data waarbinnen de raad over de ingediende aanvragen een beslissing neemt;

3° de terugstorting van eventueel ten onrechte uitgekeerde tegemoetkomingen wanneer niet of niet langer aan de toekenningsmodaliteiten is voldaan.

Commentaar bij artikel 27 De in het laatste lid van de artikel 27 bedoelde terugstorting van eventueel ten onrechte uitgekeerde tegemoetkomingen zou bijvoorbeeld moeten gebeuren wanneer een uitzendkracht de opleiding voortijdig

beëindigt.

HOOFDSTUK VII. - Ontbinding, vereffening

Art. 28. Indien het sociaal fonds ontbonden wordt, wijst het Paritair Comité voor de uitzendarbeid en de erkende ondernemingen die buurtwerken of -diensten leveren, op voorstel van de raad van beheer van het sociaal fonds, de vereffenaars aan, bepaalt het hun machten, stelt het hun beloning vast en duidt het de

bestemming van het vermogen aan.

HOOFDSTUK VIII, — Slotbepalingen

Art. 29 Deze collectieve arbeidsovereenkomst vervangt, met ingang van 1 maart 2018 , de collectieve arbeidsovereenkomst van 20 juni 2017, gesloten in het Paritair Comité voor de uitzendarbeid en de erkende ondernemingen die buurtwerken of -diensten leveren, betreffende de oprichting van een “Fonds voor bestaanszekerheid voor de uitzendkrachten” en vaststelling van de statuten ervan (neergelegd op 27 juli 2017 onder nummer 140645/CO/322)), en heft ze op.

Art. 30. 8 1. Deze collectieve arbeidsovereenkomst treedt in werking op 1 maart 2018. .

8 2. In afwijking van artikel 29 van deze overeenkomst blijft artikel 14, a) van de collectieve arbeidsovereenkomst van 5 december 2013 betreffende de oprichting van een “Fonds voor bestaanszekerheid voor de uitzendkrachten" en vaststelling van de statuten ervan (119444/CO/322) van toepassing op uitzendbureaus die de som van 24 789,35 euro, zoals voorzien in artikel 14, a) van de

collectieve arbeidsovereenkomst van 5 december 2013, uiterlijk op 31 maart 2016 hebben gestort aan het

sociaal fonds.

8 3. Deze overeenkomst is gesloten voor onbepaalde duur.

Zij kan op verzoek van de meest gerede ondertekenende organisatie herzien of beëindigd worden mits een opzeggingstermijn van drie maanden bij een ter post aangetekend schrijven, gericht aan de voorzitter van het Paritair Comité voor de uitzendarbeid en de erkende ondernemingen die buurtwerken of -diensten

leveren.
