Neerlegging-Dépôt: 12/11/2020 Regist.-Enregistr.: 10/12/2020 N°: 162295/CO/139

Paritair Comité voor de binnenscheepvaart

Gecoördineerde Collectieve arbeidsovereenkomst van 22 oktober 2020 inzake de oprichting van een fonds voor bestaanszekerheid en de vaststelling van de statuten.

Preambule:

Overeenkomstig de Wet van 7 januari 1958 betreffende de fondsen voor bestaanszekerheid, heeft het Paritair Comité voor de binnenscheepvaart een collectieve arbeidsovereenkomst gesloten tot oprichting van een fonds voor bestaanszekerheid, waarvan de statuten hierna worden bepaald.

HOOFDSTUK |. Benaming, zetel en doel Artikel 1.: Overeenkomstig de Wet van 7 januari 1958 betreffende de fondsen voor bestaanszekerheid wordt een fonds voor bestaanszekerheid opgericht, “Fonds voor de Rijn- en binnenscheepvaart" genaamd.

Art. 2.: De maatschappelijke zetel van het Fonds voor de Rijn- en binnenscheepvaart is gevestigd te 2030 Antwerpen, Straatburgdok Noordkaai 2.

Hij kan bij collectieve arbeidsovereenkomst, gesloten in het Paritair Comité voor de binnenscheepvaart overgeplaatst worden naar elke andere plaats in België.

Art. 3.: hot Het fonds heeft doel overeenkomstig de Wet van 7 januari 1958 en de collectieve arbeidsovereenkomst nr. 66 gesloten in de Nationale Arbeidsraad op 4 november 1997 registratie op 25 november 1997 - onder het nummer 46237/CO/300 te voorzien in: 1. hetfinancieren, toekennen en uitkeren van sociale voordelen bepaalde personen; 2. het financieren en organiseren van de vakopleiding van de werknemers en van de jongeren; 3, het financieren en organiseren van de opleiding van de werknemers, werkzoekende, werklozen of andere doelgroepen; 4, het financieren en verzekeren van de veiligheid en de gezondheid van de werknemers in het algemeen; 5, het financieren en organiseren van specifieke maatregelen ter bevordering van de werkgelegenheid; 6. het nemen van maatregelen ter bevordering van de naleving van sociale verplichtingen. 7. het vervullen van de rol van inrichter van het aanvullend pensioen in de zin van de Wet van 26 april 2003 met betrekking tot aanvullende pensioenen voorzien door een sectorale collectieve arbeidsovereenkomst.

HOOFDSTUK Il. Toepassingsgebied Art. 4.: Deze collectieve arbeidsovereenkomst is van toepassing op de werkgevers en op de huidige en gewezen werknemers (onder werknemers wordt zowel de mannelijke als de vrouwelijke werknemer bedoeld) van de ondernemingen die ressorteren onder het Paritair Comité voor de binnenscheepvaart.

HOOFDSTUK Ill. Modaliteiten van toepassing en uitkering Art. 5.: De aard, het bedrag, de modaliteiten van toekenning en uitkering van de voordelen bedoeld in artikel 4 worden vastgesteld bij collectieve arbeidsovereenkomst gesloten in het Comité voor de binnenscheepvaart, algemeen verbindend verklaard bij koninklijk besluit.

Art. 6: In geen geval mag de betaling van de in artikel 4 bedoelde voordelen aan de werknemers afhankelijk worden gesteld van de storting van de door de werkgever verschuldigde bedragen.

HOOFDSTUK IV. Bestuur Art. 7.: Het "Fonds voor de Rijn- en binnenscheepvaart" wordt beheerd door een raad van bestuur paritair samengesteld uit 6 leden waarvan 3 voorgedragen door de werkgeversorganisaties en 3 voorgedragen door de werknemersorganisaties.

De leden van de raad van bestuur worden aangeduid door het Paritair Comité voor de binnenscheepvaart onder de effectieve en plaatsvervangende leden van dit Paritair Comité.

Hun mandaat eindigt wanneer zij ophouden lid te zijn van het Paritair Comité voor de binnenscheepvaart. In dat geval wordt het lid wiens mandaat een einde nam vervangen door een lid die tot dezelfde organisatie behoort.

Art. 8.: leder jaar duidt de raad van bestuur in zijn midden een voorzitter, een ondervoorzitter en

een secretaris aan. Voor het voorzitterschap en het ondervoorzitterschap wordt een beurtregeling toegepast onder de werkgevers- en werknemersvertegenwoordigers.

De functie van secretaris kan door de raad van bestuur aan derden worden toevertrouwd. De secretaris, bedoeld in het vorige lid, kan enkel met een adviserende stem aan de vergaderingen van de raad van bestuur deelnemen.

Art. 9.: De raad van bestuur vergadert op bijeenroeping van de voorzitter. De voorzitter is gehouden ten minste ieder kwartaal en telkens wanneer ten minste twee bestuurders, elk behorend tot een andere organisatie, erom verzoeken, de raad van bestuur bijeen te roepen. De oproepingen vermelden de agenda.

De verslagen worden door de secretaris opgesteld en ondertekend door degene die de vergadering heeft voorgezeten.

Uittreksels uit deze verslagen worden ondertekend door de voorzitter of door twee bestuurders, zijnde een vertegenwoordiger van de werkgeverorganisaties en een vertegenwoordiger van de werknemersorganisaties.

De beslissingen worden genomen bij meerderheid van stemmen van de aanwezige leden.

De stemming is slechts geldig indien ten minste één lid van iedere organisatie eraan heeft deelgenomen en op voorwaarde dat het ter stemming gebrachte punt duidelijk werd vermeld op de agenda van de vergadering of indien het dringen moe worden behandeld.

Art. 10.: De raad van bestuur heeft tot opdracht het Fonds voor de Rijn- en binnenscheepvaart te beheren en alle maatregelen te treffen die nodig blijken voor zijn goede werking. Hij bezit de meest uitgebreide machten inzake beheer en bestuur.

De raad van bestuur treedt in rechte op uit naam van het Fonds voor de Rijn- en binnenscheepvaart op vervolging en benaarstiging van de voorzitter of van de daartoe afgevaardigde bestuurder.

De raad van bestuur kan bijzondere bevoegdheden aan één of meer van zijn leden of zelfs aan derden overgedragen.

Voor de andere akten dan die waarvoor door de raad van bestuur bijzondere opdrachten werden gegeven, volstaat, opdat het Fonds voor de Rijn- en binnenscheepvaart geldig vertegenwoordigd zou zijn tegenover derden, de gezamenlijke handtekening van twee bestuurders, zijnde één vertegenwoordiger van de werkgeversorganisaties en één vertegenwoordiger van de werknemersorganisaties, zonder dat deze bestuurders van enige beraadslaging of machtiging moeten laten blijken.

De bestuurders zijn slechts verantwoordelijk voor de uitvoering van hun mandaat en gaan geen enkele persoonlijke verplichting aan ten gevolge van hun bestuur, met betrekking tot de verbintenissen van het Fonds voor de Rijn- en binnenscheepvaart.

HOOFDSTUK V. Financiering en te verstrekken inlichtingen Art. 11.: Het Fonds voor Rijn- en binnenscheepvaart beschikt over de bijdragen verschuldigd door de in artikel 5 bedoelde werkgevers.

Deze bijdragen en eventuele andere inkomsten worden per sociaal voordeel geboekt. Art. 12.: Het Paritair Comité voor de binnenscheepvaart onderzoekt jaarlijks, zo vlug mogelijk na 1 januari, of het Fonds voor de Rijn- en binnenscheepvaart nog voldoende kapitaal in reserve heeft om zijn normale verplichtingen tijdens het begonnen kalenderjaar te kunnen _ nakomen. Indien wordt vastgesteld dat het kapitaal in reserve volstaat om die verplichtingen na te komen, worden de op 31 december van het voorgaand kalenderjaar van kracht zijnde bijdragen gehandhaafd goor.de duur van het begonnen jaar.

Indien wordt vastgesteld dat het kapitaal in reserve niet volstaat om die verplichtingen na te komen, worden de in voorgaand lid bedoelde bijdragen verhoogd om te voldoen aan de normale verplichtingen van het begonnen kalenderjaar.

Art. 13.: De bijdragen bedoeld in artikel 11 van deze cao worden geïnd en ingevorderd door de Rijksdienst voor Sociale Zekerheid, in toepassing van artikel 6 van de Sociale Zekerheidswet van 27 juni 1969 en artikel 7 van de Wet van 7 januari 1958 betreffende de fondsen voor bestaanszekerheid binnen de termijnen vastgesteld voor de betaling van de bijdragen voor de sociale zekerheid.

Op eenvoudige vraag van het Fonds voor de Rijn- en binnenscheepvaart moet de werkgever alle gegevens, nodig voor een goede werking, over hemzelf of zijn werknemers verstrekken.

HOOFDSTUK VI. Begrotingen, rekeningen

Art. 14.: Het dienstjaar neemt een aanvang op 1 januari en wordt afgesloten op 31 december. Art. 15.: Elk jaar wordt, uiterlijk tijdens de maand december, een begroting voor het volgende jaar ter goedkeuring aan het Paritair Comité voor de binnenscheepvaart voorgelegd.

Art. 16: Op 31 december worden de rekeningen van het voorbije jaar afgesloten. De afsluiting en de balans en jaarrekening dienen op rekenplichtig gebied voldoende omschreven te zijn.

De raad van bestuur en ook de met toepassing van artikel 12 van de wet van 7 januari 1958 betreffende de fondsen voor bestaanszekerheid door het Paritair Comité voor de binnenscheepvaart aangewezen revisor of accountant, brengen jaarlijks schriftelijk verslag uit over het vervullen van hun opdracht tijdens het voorbije kalenderjaar.

De balans en jaarrekening, samen met het in vorig lid bedoeld jaarlijks verslag, moeten uiterlijk tijdens de maand juni van het daaropvolgende jaar ter goedkeuring aan het Paritair Comité voor de binnenscheepvaart worden voorgelegd.

HOOFDSTUK Vil. Ontbinding van het Fonds Art. 17.: Het Fonds voor de Rijn- en binnenscheepvaart kan worden ontbonden in geval van opzegging van deze collectieve arbeidsovereenkomst.

Het Paritair Comité voor de binnenscheepvaart wijst in dat geval de vereffenaars aan, bepaalt hun machten en bezoldiging en stelt de bestemmeling vast die aan het vermogen van het Fonds voor de Rijn- en binnenscheepvaart wordt gegeven, overeenkomstig het doel waartoe het Fonds voor de Rijn- en binnenscheepvaart is opgericht.

HOOFDSTUK VIII. Opheffing bestaande CAO'S

Art. 18.: Deze collectieve arbeidsovereenkomst heft de cao van 29 november 2002 (Reg. Nr. 65122/C0/139), de cao van 6 juli 2006 (Reg. Nr. 80744/C0/139), de cao van 2% september 2009 (Reg. Nr. 95880/CO/139), de cao van 10 oktober 2016 (Reg. Nr. 136287/C0/139) en de cao van 8 december 2016 (Reg. Nr. 136863 /CO/139) op.

HOOFDSTUK IX. Duurtijd en opzegging

Art. 19.: Deze collectieve arbeidsovereenkomst wordt gesloten voor onbepaalde duur met ingang van 1 januari 2021.

Elk van de ondertekende partijen kan ze opzeggen mits een opzeggingstermijn van 6 maanden in acht wordt genomen.

De opzegging wordt bij een ter post aangetekende brief aan de voorzitter van het Paritair comité voor de binnenscheepvaart en aan elk van de ondertekenende partijen betekend en heeft uitwerking de derde werkdag na de datum van verzending.

Art. 20.: Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
