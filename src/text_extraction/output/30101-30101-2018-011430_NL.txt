Paritair subcomité voor de haven van Antwerpen, “Nationaal Paritair Comité der Haven van Antwerpen” genaamd

Collectieve  arbeidsovereenkomst van 30 augustus 2018 betreffende de informatie en het overleg inzake de sociale gevolgen van de invoering van nieuwe technologieën.

Artikel 1 — Toepassingsgebied

Deze collectieve arbeidsovereenkomst is van toepassing op de werkgevers die onder de bevoegdheid vallen van het Paritair Subcomité voor de haven van Antwerpen, “Nationaal Paritair Comité der Haven van Antwerpen” genaamd, en op de havenarbeiders.

Met werkgever wordt bedoeld het bedrijf dat voor havenarbeiders een tewerkstelling heeft van minimum 23.000 gepresteerde taken op jaarbasis.

Artikel 2 — Voorwerp

Wanneer een werkgever beslist om nieuwe technologie te implementeren en wanneer de invoering ervan belangrijke collectieve gevolgen kan hebben op de tewerkstelling, dan moet hij dit enerzijds minstens drie maanden vóór de invoering ervan schriftelijk melden aan het Bestendig Bureau en anderzijds overleg plegen met de  vertegenwoordigers van de havenarbeiders.

Met belangrijke collectieve gevolgen wordt bedoeld dat er minstens 50 % van een bepaalde beroepscategorie of 20 % van de totale populatie moet betrokken zijn bij de invoering van de nieuwe technologie.

Artikel 3 — Informatie

De in artikel 2, al. 1 vermelde schriftelijke melding aan het Bestendig Bureau heeft betrekking op de aard van de nieuwe technologie, de termijn waarop ze wordt ingevoerd en de te verwachten sociale gevolgen.

Artikel 4 — Overleg

Het in artikel 2, al. 1 bedoelde overleg heeft betrekking op de vooruitzichten van de tewerkstelling en eventuele her- of bijscholing van de betrokken havenarbeiders.

Het overleg vindt plaats op bedrijfsniveau en wordt gevoerd met de informele syndicale delegatie indien deze bestaat. In het andere geval vindt het overleg plaats met de sectorale vertegenwoordigers van de havenarbeiders.

Neerlegging-Dépôt: 05/09/2018 Regist.-Enregistr.: 25/09/2018 N°: 147662/C0/301.01

EEE AART GENE

Artikel 5 — Duur van de overeenkomst

Deze collectieve arbeidsovereenkomst gaat in op 1 september 2018 en is gesloten voor onbepaalde duur.

Elk van de contracterende partijen kan ze opzeggen mits een opzeggingstermijn van 3 maanden welke bij een ter post aangetekende brief wordt betekend aan de Voorzitter van het Paritair Subcomité voor de Haven van Antwerpen, “Nationaal Paritair Comité der Haven van Antwerpen” genaamd.
