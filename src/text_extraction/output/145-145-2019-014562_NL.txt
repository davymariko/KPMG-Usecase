Neerlegging-Dépôt: 20/11/2019 Regist.-Enregistr.: 10/12/2019 N°: 155830/CO/145

Paritair Comité voor het Tuinbouwbedrijf

Collectieve arbeidsovereenkomst van 13 november 2019 inzake vrijwillige overuren ( tuinaanleg ).

Art. 1. Deze collectieve arbeidsovereenkomst is van toepassing op de arbeiders en arbeidsters, hierna werknemers genoemd, van de ondernemingen die ressorteren onder het Paritair Comité voor het Tuinbouwbedrijf en waarvan de hoofdactiviteit bestaat in het aanleggen en onderhouden van parken en tuinen.

Art.2. Onderhavige collectieve arbeidsovereenkomst verwijst naar het art 25bis van de arbeidswet van 16 maart 1971 in toepassing waarvan er, met het akkoord van de werknemer, op een vrijwillige basis bijkomende uren kunnen worden gepresteerd.

Onderhavige collectieve arbeidsovereenkomst verwijst eveneens naar de CAO nr. 129 van 23 april 2019 van de Nationale Arbeidsraad, algemeen verbindend verklaard door het Koninklijk Besluit van 28 april 2019, in toepassing waarvan het aantal bijkomende uren opgetrokken wordt van maximaal 100 u naar 120 u per jaar en per werknemer.

Onderhavige collectieve overeenkomst is gesloten in uitvoering van het Protocolakkoord dat 4 juli 2019 gesloten is in het Paritair Comité voor het Tuinbouwbedrijf voor de periode 2019 -2020.

Art.3. Onderhavige collectieve arbeidsovereenkomst is gesloten in toepassing van het art 26bis &1bis van de arbeidswet van 16 maart 1971.

Rekening houdende met de noodzaak om op de werven en bij klanten een voldoende grote marge aan mogelijke werkuren te kunnen behouden, wordt er afgesproken om het aantal uren van het totaal aantal gepresteerde bijkomende uren met en maximum van 120u, dat niet wordt aangerekend op de interne meerurengrens van 143 uren, op te trekken van 25 u naar 36 u op jaarbasis.

Het voorgaande lid heeft voor gevolg dat er op jaarbasis maximaal 120 - 36 = 84 uren worden aangerekend op de interne grens van 143u.

Art.4. De ondertekenende partijen verwijzen naar het art. 25 bis van de arbeidswet van 16 maart 1971 waarbij een schriftelijk akkoord van de werknemer nodig is, dat om de zes maanden moet hernieuwd worden, om op een vrijwillige manier bijkomende uren te kunnen presteren.

Art.5. De ondertekenende partijen spreken af dat de ondernemingen, die van deze regeling gebruik willen maken, de akkoorden die tussen de werkgever en de werknemers in dit verband gesloten worden, dienen neer te leggen bij de voorzitter van het Paritair Comité voor het Tuinbouwbedrijf.

Art.6. Onderhavige collectieve arbeidsovereenkomst wordt gesloten voor een bepaalde duur van twee jaar. Zij treedt in werking op 13 november 2019 en houdt op te bestaan op 12 november 2021. Er zal een evaluatie plaats vinden in verband met de toepassing van deze Cao in het Paritair Comité voor het Tuinbouw bedrijf in het voorjaar van 2021.
