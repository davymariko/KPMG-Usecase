Neerlegging-Dépôt: 23/12/2020 Regist.-Enregistr.: 27/01/2021 N°: 162929/C0/140

Paritair Comité voor het vervoer en de logistiek.

Collectieve arbeidsovereenkomst van 17/12/2020 tot vaststelling van de werkgeversbijdrage aan het Sociaal Fonds Afhandeling op Luchthavens

HOOFDSTUK |, — Toepassingsgebied Artikel 1 8 1. Deze collectieve arbeidsovereenkomst is van toepassing op de werkgevers en hun werknemers die ressorteren onder het Paritair Subcomité voor grondafhandeling op luchthavens.

8 2. Onder grondafhandeling wordt begrepen platform-, passagiers-, bagage-, grondtransport- en vracht- en postafhandeling en bijstand aan bemanning.

Onder luchthavens wordt begrepen elk bepaald grond- of wateroppervlak (met gebouwen, installaties en materiaal) in hoofdzaak bestemd om, geheel of gedeeltelijk, door derden te worden gebruikt voor de aankomst, het vertrek en de bewegingen van vliegtuigen op het oppervlak

Het Paritair Comité voor het vervoer en de logistiek is niet bevoegd voor ondernemingen voor grondafhandeling op luchthavens die vallen onder de bevoegdheid van het Paritair Comité voor de petroleumnijverheid en -handel, het Paritair Comité voor de schoonmaak, het Paritair Comité voor de handel in brandstoffen, het Paritair Comité voor het hotelbedrijf of het Paritair Comité voor de handelsluchtvaart, uitgezonderd de ondernemingen die luchthavens beheren.

8 3. Onder « werknemers » wordt begrepen : de arbeiders en arbeidsters van werkgevers bedoeld in 8 1 aangegeven in de RSZ-categorie 283 met werknemerskengetal 015 of 027.

Deze collectieve arbeidsovereenkomst is evenwel niet van toepassing op:

a) de leerlingen aangegeven in de RSZ-categorie 283 met werknemerskengetal 035.

b) de leerlingen die vanaf 1 januari van het jaar waarin ze 19 jaar worden, aangegeven worden met werknemerskengetal 015, maar werken onder leercontract zoals aangegeven aan de RSZ met vermelding type leerling in de zone “type leercontract”.

HOOFDSTUK Il. — Begripsomschrijving

Artikel 2 Voor toepassing van deze overeenkomst wordt bedoeld onder “Sociaal Fonds”: het Sociaal Fonds voor de afhandeling op luchthavens, opgericht bij collectieve arbeidsovereenkomst van 19 juni 2014 tot oprichting van een fonds voor bestaanszekerheid, genaamd “Sociaal Fonds voor de afhandeling op luchthavens” en tot vaststelling van zijn statuten, neergelegd op 30/06/2014 en geregistreerd op 19/08/2014 onder nummer 123036/CO/140.

HOOFDSTUK #: — Bijdrage Artikel 3 Conform de CAO van 21 september 2017 tot vaststelling van de bijdrage verschuldigd aan het SFAL, geregistreerd onder het nummer 141954/CO/140, werd de werkgeversbijdrage aan het SFAL vanaf 1 januari 2018 vastgelegd op 0,7% van de lonen aangegeven aan de Rijksdienst voor Sociale Zekerheid aan 108 %.

Artikel 4 Met ingang van 1 januari 2021 wordt de bijdrage met 0,1% verhoogd tot 0,8% van de lonen aangegeven aan de Rijksdienst voor Sociale Zekerheid aan 108 procent.

Inning als volgt:

*0,7% in het eerste kwartaal 2021 *0,9% in het tweede kwartaal 2021 *0,8% vanaf het derde kwartaal 2021

De bijkomende bijdrage van 0,1% wordt geïnd ten behoeve van de financiering van de collectieve arbeidsovereenkomst van 17 december 2020, ter bevordering van de vorming en tewerkstelling van risicogroepen.

HOOFDSTUK IV. - Geldigheidsduur Artikel 5 Deze collectieve arbeidsovereenkomst is van bepaalde duur en treedt in werking op 1 januari 2021 om te eindigen op 31 december 2022.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden voor wat betreft de ondertekening van deze collectieve arbeidsovereenkomst de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds vervangen door de door de voorzitter en de secretaris ondertekende en door de leden goedgekeurde notulen van de vergadering.
