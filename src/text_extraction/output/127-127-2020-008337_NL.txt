Paritair Comité voor de Handel in Brandstoffen

Collectieve Arbeidsovereenkomst van 23 juni 2020 betreffende aanvulling op de eindejaarspremie 2020 naar aanleiding van de tijdelijke werkloosheid wegens overmacht “Corona”

Hoofdstuk | - Toepassingsgebied

Artikel 1 Deze collectieve arbeidsovereenkomst is van toepassing op de werkgevers en op de werknemers van de ondernemingen welke ressorteren onder het Paritair Comité voor de Handel in Brandstoffen.

Onder werknemers wordt verstaan: de arbeiders en arbeidsters.

Hoofdstuk Il — Aanvulling op de eindejaarspremie

Artikel 2 In aanvulling op de eindejaarspremie zoals bepaald in de collectieve arbeidsovereenkomst van 25 oktober 2005 (met registratienummer 77395/CO/127), is het Sociaal Fonds voor de Handel in Brandstoffen een bijkomende vergoeding verschuldigd voor elke dag tijdelijke werkloosheid wegens overmacht ten gevolge van het coronavirus COVID-19.

Een dag coronawerkloosheid wordt geïdentificeerd aan de hand van de RSZ code 70 gedurende het áste trimester van 2020, beperkt tot maximaal 12 dagen, en RSZ code 77 vanaf het 2de trimester van 2020.

Deze aanvulling op de eindejaarspremie is beperkt tot de periode van 1 maart 2020 tot 30 juni 2020 en dient gelijktijdig uitbetaald te worden met de eindejaarspremie.

Artikel 3 De bruto-aanvulling op de eindejaarspremie wordt forfaitair vastgelegd op 5 EUR per dag tijdelijke werkloosheid “corona”.

Hoofdstuk Il - Geldigheidsduur

Artikel 4 81. Deze collectieve arbeidsovereenkomst treedt in werking op 1 maart 2020 en houdt op van kracht te zijn op 31 december 2020.

82. Elk van de contracterende partijen kan ze opzeggen mits een opzeggingstermijn van zes maanden, te betekenen bij een ter post aangetekende brief, gericht aan de voorzitter van het Paritair Comité voor de Handel in Brandstoffen.

Hoofdstuk IV - Ondertekening van deze collectieve arbeidsovereenkomst

Artikel 5 Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
