Paritair subcomité voor de gesubsidieerde inrichtingen van het vrij onderwijs van de Franse Gemeenschap en van de Duitstalige Gemeenschap: PSC 152.02

Collectieve arbeidsovereenkomst van 17 november 2020 betreffende de aanvullende werkloosheidsvergoeding

1. Toelichting

Artikel 1. De partners die samengekomen zijn in het paritair comité op 17 november 2020 zijn het eens geworden over de volgende definities:

e Het nettoloon is het loon na toepassing van de werkbonus en de sociale en werkgeversbijdragen. Dit is dus het loon zoals het wordt gestort op de bankrekening van de werknemer.

e De nettowerkloosheidsuitkering is de werkloosheidsuitkering die de werknemer op zijn bankrekening gestort krijgt.

e De toelage die de werkgever zal betalen moet een brutobedrag zijn. Om het principe dat in de overeenkomst is bepaald na te leven, en opdat de nettotoelage de helft zou bedragen van het verschil tussen het nettoloon en de nettowerkloosheidsuitkering, moet het berekende bedrag dus worden verhoogd met de eventuele werkgeversbijdragen.

e Bijvoorbeeld: de werknemer had een nettoloon van 1500€. Hij ontvangt 1000€ van de RVA. De toelage moet dus 250€ netto bedragen en dus moet de werkgever 250€ + de eventuele bijdragen betalen,

2. Toepassingsgebied

Artikel 2 - Deze collectieve arbeidsovereenkomst is van toepassing op de werkgevers en de werknemers van de onderwijsinstellingen en de internaten van het vrij onderwijs van de Franse Gemeenschap en de Duitstalige Gemeenschap, waarvan de maatschappelijke zetel gevestigd is in het Waalse Gewest en in het Brussels Hoofdstedelijk Gewest en die zijn ingeschreven bij de Rijksdienst voor Sociale Zekerheid op de Franse taalrol.

Onder werknemers wordt verstaan: de mannelijke en vrouwelijke arbeiders.

3. Aanvullende werkloosheidsvergoeding

Art. 3, - Wanneer de werknemers, ongeacht om welke reden, recht hebben op een werkloosheidsvergoeding voor tijdelijke werkloosheid, moet de werkgever een aanvullende nettovergoeding betalen die gelijk is aan het verschil tussen het gebruikelijke nettoloon van de werknemer en de nettowerkloosheidsuitkering die deze laatste ontvangt.

Bij tijdelijke werkloosheid met toepassing van artikel 49, 50 of 51 van de wet van 3 juli 1978 betreffende de arbeidsovereenkomsten, wordt deze aanvullende vergoeding in aanmerking genomen voor het supplement bedoeld in artikel 51 88 van deze wet.

4. Algemene bepalingen

Art. 4. Alle betwistingen in verband met de toepassing van deze collectieve arbeidsovereenkomst kunnen worden voorgelegd aan de voorzitter van Paritair subcomité 152.02.

Art. 5. Deze collectieve arbeidsovereenkomst heeft uitwerking met ingang van 1 november 2020 en is gesloten voor een bepaalde duur. Zij treedt in ieder geval buiten werking op 31 maart 2021.

Art. 6. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de notulen van de vergadering die zijn ondertekend door de voorzitter en de secretaris en goedgekeurd door de leden.
