Neerlegging-Dépôt 10/09/2018 Regist.-Enregistr : 25/09/2018

N°: 147664/C0/301.05 |

PARITAIR SUBCOMITE VOOR DE HAVENS VAN ZEEBRUGGE-BRUGGE, OOSTENDE EN NIEUWPOORT

COLLECTIEVE ARBEIDSOVEREENKOMST VAN 07/09/2018 HOUDENDE VERGOEDING VOOR AANWEZIGHEID OP HET PERIODIEK MEDISCH ONDERZOEK VOOR HAVENARBEIDERS LOSSE POOL

De organisaties vertegenwoordigd in het Paritair Subcomité voor de havens van Zeebrugge-Brugge, Oostende en Nieuwpoort, te weten :

- het Werkgeversverbond der Belgische Havens, vertegenwoordigd door de heer G, BENEDICTUS, - het Algemeen Belgisch Vakverbond vertegenwoordigd door de heer B. VICTOR - het Algemeen Christelijk Vakverbond van België, vertegenwoordigd door de heer M. VOET

hebben op 07/09/2018 de hierna vermelde collectieve arbeidsovereenkomst voor de havens van Zeebrugge-Brugge, Oostende en Nieuwpoort afgesloten.

Artikel 1 Deze collectieve arbeidsovereenkomst is van toepassing op de werkgevers die ressorteren onder de bevoegdheid van het Paritair Subcomité voor de havens van Zeebrugge-Brugge, Oostende en Nieuwpoort en de havenarbeiders die erkend en opgenomen zijn in de pool.

Artikel 2 Voor de havenarbeiders van de losse pool is een periodiek medisch onderzoek moeilijk te organiseren tijdens de arbeidstijd.

Indien de havenarbeiders van de losse pool zich buiten de arbeidstijd aanbieden bij de arbeidsgeneeskundige dienst voor een periodiek medisch onderzoek zullen zij hiervoor een bijpassing Medisch Onderzoek (MO) ontvangen ten bedrage van een halve dag feestdagloon voor havenarbeider alle werk, aangevuld met een halve dag werkloosheidsvergoeding (voor zover ze daar recht op hebben).

Deze bijpassing is ten laste van het Compensatiefonds voor bestaanszekerheid voor de haven van Zeebrugge-Brugge, Oostende en Nieuwpoort.

Artikel 3 Om deze bijpassing te ontvangen moeten de havenarbeiders van de losse pool zich met de kaart van medisch onderzoek aanbieden aan de balie van Cewez. Er wordt een halve stempel MO gezet en de code MO wordt ingegeven in het computersysteem waardoor uitbetaling volgt bij de eerstvolgende

betaling door de uitbetalingsinstelling (ASR).

Artikel 4 Deze vergoeding geldt enkel voor het periodiek medisch onderzoek voor de havenarbeiders van de losse pool en wordt jaarlijks slechts éénmaal betaald.

Deze afstempeling telt mee voor eindejaarspremie; niet voor herverdelingsdagen, noch voor quorum.

Artikel 5 Havenarbeiders op timetable gaan naar het Jaarlijks Medisch Onderzoek tijdens de arbeidsuren.

Indien de havenarbeider op timetable door de ploegendienst verplicht wordt om buiten de arbeidsuren naar het Jaarlijks Medisch Onderzoek te gaan; vallen ze ook onder de regeling van deze C.A.O.

De kost hiervan is ten laste van het bedrijf.

Indien een havenarbeider op timetable er zelf voor kiest om buiten de arbeidsuren naar het Jaarlijks Medisch Onderzoek te gaan, valt hij niet onder de regeling van deze C.A.O.

Artikel 6 De havenarbeiders losse pool kunnen deze vergoeding van een halve dag MO -__combineren met een andere halve registratie : halve werkloosheid, halve shift, halve BO -__níiet combineren met een volle registratie : in dat geval vervalt de vergoeding MO

Zij zijn niet verplicht om naar de aanwerving te gaan. Indien ze toch naar de aanwerving willen gaan, zijn er 3 mogelijkheden :

-  Medisch onderzoek heeft plaats gehad de dag zelf ‘s morgens : de havenarbeider moet dit melden aan de bediende van de V.D.A.B. en wordt aangeduid als “aanwezig uit interesse”, Hij kan ingaan op alle werkaanbod maar kan niet verplicht worden aangeduid.

- Medisch onderzoek is gepland de dag zelf in de namiddag : de havenarbeider moet dit melden aan de bediende van de V.D.A.B. en wordt aangeduid als “aanwezig uit interesse”, Hij kan ingaan op alle werkaanbod maar moet in voorkomend geval melden aan de werkgever dat het gepland medisch onderzoek in de aangeboden shiftduur valt. Hij kan niet verplicht worden aangeduid.

- Medisch onderzoek is gepland voor de volgende dag : de havenarbeider moet dit melden aan de bediende van de V.D.A.B. en volgt dezelfde regeling als een havenarbeider die de volgende dag verlof heeft gepland : hij kan verplicht worden aangeduid voor de shift van 14u de dag van de aanwerving maar niet voor andere shiften.

Artikel 7 Deze collectieve arbeidsovereenkomst is voor onbepaalde duur en treedt in werking op 01/01/2019, afhankelijk van de aanpassing van het I.T.-systeem.

Elk van de contracterende partijen kan ze opzeggen mits naleving van een opzeggingstermijn van drie maanden te rekenen vanaf de iste dag van de maand welke volgt op de datum van betekening van de opzegging. Deze opzegging geschiedt bij een ter post aangetekende brief gericht aan elk van de ondertekenende partijen.
