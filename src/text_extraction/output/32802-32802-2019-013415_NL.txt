Paritair Subcomité voor het Stads- en Streekvervoer

van het Waalse Gewest (PSC 328.02)

Collectieve arbeidsovereenkomst van 2 oktober 2019 betreffende de toekenning van een uitkering in geval van de werkverwijdering van de werkneemster die zwanger is

of In borstvoedingspauze

HOOFDSTUK I - Toepassingsgebied — Toepassingsgebied

Deze overeenkomst is van toepassing op de werknemers en werkgevers die vallen onder het Paritair Comité voor het Stads- en Streekvervoer van het Waalse Gewest.

Voor de toepassing van de bepalingen van deze collectieve arbeidsovereenkomst wordt onder werknemers verstaan, de werkneemsters die, op de datum van inwerkingtreding van de werkverwijderingsmaatregel, geen 10 jaar anciënniteit hebben of 10 jaar anciënniteit hebben zonder de toekenningsduur te hebben opgebruikt van de aanvullende uitkering bedoeld in bijlage 1, punt 5.4, van de collectieve arbeidsovereenkomst van 21 januari 1998 betreffende de aanvullende uitkeringen voor arbeidsongeschiktheid, bekrachtigd door de collectieve arbeidsovereenkomst van 20 april 2001.

Wat de profylactische verwijdering van de zwangere werkneemster betreft, zijn de bepalingen van deze collectieve arbeidsovereenkomst van toepassing op de werkneemsters van de diensten van de beweging en van de technische diensten alsook op de schoonmaaksters.

Wat de profylactische verwijdering voor borstvoedingspauze betreft, zijn de bepalingen van deze collectieve arbeidsovereenkomst enkel van toepassing op de werkneemsters van de beweging.

HOOFDSTUK II - Toepassingsmodaliteiten van de profylactische verwijdering van de zwangere werkneemster

Overeenkomstig de bepalingen van hoofdstuk IV van de arbeidswet van 16 maart 1971, betreffende de maatregelen ter bescherming van de werkneemster en van haar kind, wordt de arbeidsovereenkomst geschorst wanneer de zwangere werkneemster van het werk wordt

verwijderd ingeval het onmogelijk is om de arbeidsomstandigheden aan te passen of om van werkpost te veranderen. In geval van schorsing van de arbeidsovereenkomst, geniet de werkneemster een uitkering waarvan het bedrag en de modaliteiten worden vastgesteld door deze collectieve arbeidsovereenkomst.

De uitkering wordt toegekend vanaf de eerste dag van schorsing van de arbeidsovereenkomst tot de dag die voorafgaat aan het begin van het moederschapsverlof.

De dagelijkse aanvullende uitkering die wordt toegekend is gelijk aan 7,5% van het bruto referentieloon in een stelsel van 6 dagen/week met een forfait van 26 dagen voor de volledige maanden, waarbij de onvolledige maanden worden berekend op basis van het aantal gedekte werkdagen. Het bruto referentieloon is het loon dat is medegedeeld aan de mutualiteit en “Feestdag Mutualiteit wordt genoemd overeenkomstig de wetgeving die van kracht is.

Volgens deze wetgeving houdt deze "Feestdag Mutualiteit® rekening met:

o alle prestatiepremies verworven in het 2de trimester dat voorafgaat aan de werkverwijdering wanneer de tewerkstelling stabiel is gebleven (geen verandering van functie),

o alle prestatiepremies die werden verworven tijdens de maand die voorafgaat aan de werkverwijdering wanneer de tewerkstelling niet stabiel is gebleven (verandering van functie).

HOOFDSTUK II - Toepassingsmodaliteiten van de werkverwijdering van de werkneemster voor borstvoedingspauze

Overwegende dat de collectieve arbeidsovereenkomst nr. 80 aan de werkneemster het recht toekent om haar arbeidsprestaties te schorsen om haar kind borstvoeding te geven of om haar melk af te kolven.

Overwegende dat de werkneemsters tijdens de zwangerschap of borstvoedingsperiode geen werkzaamheden mogen uitvoeren die hen in contact brengen met bepaalde gevaarlijke producten of producten die ongezonde omstandigheden creëren die als gevaarlijk worden beschouwd voor de moeder of het kind.

Overwegende dat om evidente organisatorische redenen in verband met het beroep van bestuurder de werkneemster haar melk niet kan afkolven in dergelijke omstandigheden.

Voor zover geen “reserve“dienst of een “onderbroken"dienst kan worden voorgesteld aan de werkneemster en voor zover er een akkoord is van haar mutualiteit, zou kunnen worden gebruik gemaakt van arbeidsongeschiktheidsverlof na het moederschapsverlof om borstvoeding mogelijk te maken. In dit geval geniet de werkneemster een uitkering waarvan het bedrag en de modaliteiten worden vastgesteld door deze collectieve arbeidsovereenkomst,

desgevallend na betaling van het gewaarborgd loon

Artikel 6 De toekenning van de uitkering bedoeld in deze collectieve arbeidsovereenkomst zal ten einde lopen na de arbeidsongeschiktheid en uiterlijk op het einde van de 9 de maand na de geboorte van het kind.

De dagelijkse aanvullende uitkering die wordt toegekend is gelijk aan 10 % van het bruto referentieloon in een stelsel van 6 dagen/week met een forfait van 26 dagen voor de volledige dagen, waarbij de onvolledige dagen worden berekend op basis van het aantal gedekte werkdagen. Het bruto referentieloon is het loon dat is medegedeeld aan de mutualiteit en dat “Feestdag Mutualiteit" wordt genoemd overeenkomstig de wetgeving die van kracht is.

HOOFDSTUK IV- GEMEENSCHAPPELIJKE BEPALINGEN

De dagen die worden vergoed in het kader van deze collectieve arbeidsovereenkomst worden niet meegerekend in de lopende rekening van elke werknemer zoals bepaald in bijlage 1, punt 5.4. van de collectieve arbeidsovereenkomst van 21 januari 1998 betreffende de aanvullende uitkeringen voor arbeidsongeschiktheid.

De werkneemster die de uitkering geniet waarin voorzien is door deze collectieve arbeidsovereenkomst mag niet worden gestraft doordat zij arbeidsongeschikt is, in het bijzonder wat het beleid betreft inzake het beheer van absenteïsme.

Deze periodes van arbeidsongeschiktheid en profylactische verwijdering mogen de werkneemster in geen geval benadelen. Zij worden gelijkgesteld met prestaties voor de loopbaanevoluties en de aanvullende pensioenrechten.

De uitkering wordt gestort door de V.Z.W. "Fonds Mutuel du Transport Urbain et régional Wallon". De uitkering wordt gelijkgesteld met de uitkeringen bedoeld in artikel 3 van de statuten van de voornoemde V.Z.W.

Hoofdstuk V - Geldigheidsduur

Deze collectieve arbeidsovereenkomst wordt gesloten voor onbepaalde duur. Zij treedt in werking op de datum van ondertekening.

vw BeNslcef 328 of)

De collectieve arbeidsovereenkomst van 30 juni 2008 betreffende de toekenning van een uitkering in geval van verwijdering van de zwangere werkneemster houdt op van kracht te zijn op de datum van de ondertekening van deze overeenkomst behalve voor de werkneemsters die, op het ogenblik van deze ondertekening reeds een uitkering voor werkverwijdering van de zwangere werkneemster genieten en voor wie de toepassing van de overeenkomst van 30 juni 2008 gunstiger is.

Elke ondertekenende partij kan deze collectieve arbeidsovereenkomst opzeggen met een opzeggingstermijn van drie maanden die per aangetekend schrijven wordt betekend aan de Voorzitter van het Paritair Subcomité voor het Stads- en Streekvervoer van het Waalse Gewest die ingaat op de derde werkdag die volgt op de verzending van het aangetekend schrijven. In dat geval zal de partij die de overeenkomst opzegt, verplicht zijn een nieuwe ontwerptekst voor te stellen.
