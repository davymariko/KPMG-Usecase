Paritair Comité voor het tuinbouwbedrijf

Collectieve arbeidsovereenkomst van 11 september 2019

Conventionele inspanningen ten behoeve van bepaalde categorieën werknemers

Artikel 1, 81. Deze collectieve arbeidsovereenkomst is van toepassing op de werknemers, met uitzondering van het seizoen- en gelegenheidspersoneel zoals bedoeld in artikel 8bis van het K.B. van 28 november 1969, tot uitvoering van de wet van 27 juni 1969 tot herziening van de besluitwet van 28 december 1944 betreffende de maatschappelijke zekerheid der arbeiders, en op hun werkgevers, van de ondernemingen die ressorteren onder het Paritair Comité voor het tuinbouwbedrijf, met uitzondering van de ondernemingen waarvan de hoofdactiviteit bestaat uit het inplanten en onderhouden van parken en tuinen.

8 2. Met “werknemers” worden de mannelijke en vrouwelijke arbeiders bedoeld.

Art. 2. De ondertekenende partijen hebben de bedoeling om door middel van deze collectieve arbeidsovereenkomst vanaf 1 juli 2019 een bijkomende conventionele inspanning te voorzien ten belope van 0,15 pct. berekend op het volledige loon van de werknemers, zoals bedoeld in artikel 23 van de wet van 29 juni 1981 houdende de algemene beginselen van de sociale zekerheid van de werknemers (Belgisch Staatsblad van 2 juli 1981).

De hierboven bedoelde 0,15 pct-bijdrage wordt geïnd en ingevorderd door de Rijksdienst voor Sociale Zekerheid en doorgestort aan het “Waarborg- en Sociaal Fonds voor het tuinbouwbedrijf’.

Art. 3. Deze 0,15 % wordt door de ondertekenende partijen bij voorkeur besteed ten behoeve van personen die behoren tot een van volgende categorieën: langdurig werklozen, laaggeschoolde werklozen, gehandicapten, deeltijds leerplichtigen, herintreders, genieters van het leefloon, laaggeschoolde werknemers en allochtonen.

Zij dient als een contractueel en niet als een wettelijk engagement beschouwd te worden. De opbrengst van de 0,15 % wordt ook afzonderlijk door de ondertekenende

partijen beheerd in het “Waarborg- en Sociaal Fonds voor het tuinbouwbedrijf”,

Art. 4. De raad van bestuur van het “Waarborg-en Sociaal Fonds voor het tuinbouwbedrijf” bepaalt welke begeleidende maatregelen noodzakelijk zijn en hoe deze hun uitwerking zullen krijgen.

Art. 5. Deze collectieve arbeidsovereenkomst heeft uitwerking met ingang van 1 juli 2019 en treedt buiten werking op 30 juni 2021.
