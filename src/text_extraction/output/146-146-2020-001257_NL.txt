Neerlegging-Dépôt: 03/02/2020 Regist.-Enregistr.: 13/03/2020 N°: 157633/C0/146

Paritair Comité voor het bosbouwbedrijf (PC 146)

Collectieve arbeidsovereenkomst van 29 januari 2020 betreffende het protocolakkoord voor de periode 2019 en 2020.

Préambule

Gelet op het ontwerpakkoord gesloten op 8 januari 2020 tussen de sociale partners is het volgende

overeengekomen:

Toepassingsgebied

Art. 1. Deze collectieve arbeidsovereenkomst is van toepassing op de werkgevers en op de werknemers van de ondernemingen die ressorteren onder het paritair comité voor het bosbouwbedrijf,

Met werknemers worden de mannelijke en vrouwelijke arbeiders bedoeld.

Koopkracht

Art. 2. 8 1. Op 1 januari 2020 worden zowel de bruto minimumuurlonen als de werkelijk betaalde

uurlonen verhoogd met 1,1%.

8 2, Voor 2019 wordt een éénmalige, niet-recurrente premie van 240 EUR bruto betaald aan de werknemers die in de loop van 1 januari 2019 tot en met 31 december 2019 in de sector tewerkgesteld zijn geweest.

De premie kan op ondernemingsvlak worden omgezet in een ander gelijkwaardig voordeel. Deze beslissing moet genomen worden vóór 1 juni 2020.

Per begonnen maand tewerkstelling is er recht op 1/12 van de volledige premie of 20 EURO per maand, onafhankelijk van de contractuele tewerkstellingsbreuk.

De premie moet betaald worden uiterlijk in juni 2020. |

Zowel de premie als het gelijkwaardig voordeel moete op de loonbrief van de maand van toekenning worden vermeld.

Flexibiliteit |

Art. 3. De partijen komen overeen om op sectorvlak een cao te sluiten betreffende de invoering van de kleine flexibiliteit. Dit omvat de volgende elementen:

e De wekelijkse arbeidsduur van 38 uur mag gemiddeld niet worden overschreden over een periode van 12 opeenvolgende maanden.

e Deze periode vangt telkens opnieuw aan op 1 januari.

e Het maximaal aantal uur dat gepresteerd mag worden, mag nooit meer bedragen dan 9 uur per dag en de dagelijkse schommelingen mogen nooit groter zijn dan 2 uur boven of 2 uur beneden de normale dagelijkse duur.

e De wekelijkse schommelingen mogen nooit meer bedragen dan 5 uur boven of onder de normale wekelijkse arbeidsduur,

Art. 4. De sociale partners stellen vast dat in de sector van de bosbouw deeltijdse arbeid frequent voorkomt. Rekening houdend met de soms snel wijzigende weersomstandigheden is het vaak moeilijk de dagelijkse werkroosters vijf werkdagen vooraf mee te delen aan de deeltijdse werknemers met een variabel uurrooster, In toepassing van het artikel 159 van de programmawet van 22 december 1989 (Belgisch Staatsblad van 30 december 1989) kan de hierboven bedoelde termijn van vijf werkdagen aangepast worden door een in een Paritair Comité gesloten collectieve arbeidsovereenkomst die bij koninklijk besluit algemeen verbindend verklaard wordt. De ondertekenende partijen komen overeen om de termijn van vijf werkdagen te vervangen door 48 uren.

Sectorale afwijking op de minimum wekelijkse arbeidsduur van ten minste 1/3 van een voltijdse loopbaan

Art. 5. 81. De sociale partners komen overeen om op sectorvlak een cao te sluiten betreffende een afwijking op de minimum wekelijkse arbeidsduur van ten minste 1/3 van een voltijdse loopbaan.

82. Een werkgever kan een werknemer tewerkstellen voor minder dan een gemiddelde wekelijkse arbeidsduur van ten minste 1/3 van een voltijdse loopbaan indien hij kan aantonen dat de werknemer tegelijkertijd bij andere werkgevers is tewerkgesteld en de som van de gemiddelde wekelijkse arbeidsduur bij elk van deze werkgevers gelijk is aan of meer dan 1/3 van een voltijdse loopbaan.

Vorming

Art. 6. De sociale partners komen overeen om aan elke werknemer het recht te geven om in de loop van een kalenderjaar minimaal twee dagen vorming te volgen. Dit recht wordt pro rata temporis toegekend.

Slotbepalingen

Art. 7. Deze collectieve arbeidsovereenkomst heeft uitwerking vanaf 1 januari 2019 tot en met 31 december 2020. Tijdens deze duurtijd zal de sociale vrede gerespecteerd worden.
