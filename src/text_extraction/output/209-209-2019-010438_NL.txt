Art. 1. Toepassingsgebied

Deze collectieve arbeidsovereenkomst is van toepassing op de werkgevers en hun werknemers met een arbeidsovereenkomst voor bedienden die behoren tot het Paritair Comité voor de bedienden van de metaalfabrikatennijverheid, tenzij anders vermeld.

Onder “bedienden” wordt verstaan : de mannelijke en vrouwelijke gebaremiseerde en baremiseerbare bedienden.

Art. 2. Voorwerp

De sectorale sociale partners hebben afspraken gemaakt over de toekomstige loonvorming, de verdere harmonisatie tussen arbeiders en bedienden, de loopbaanontwikkeling van werknemers en het sociaal overleg. Deze afspraken zijn het voorwerp van deze collectieve arbeidsovereenkomst.

Deze collectieve arbeidsovereenkomst wordt gesloten met in acht name van het koninklijk besluit van 19 april 2019 tot uitvoering van artikel 7,8 1 van de wet van 26 juli 1996 tot bevordering van de werkgelegenheid en tot preventieve vrijwaring van het concurrentievermogen (B.S. 24 april 2019).

Art. 3. Toepassingsgebied

8 1. De bepalingen in verband met de ondernemingsenveloppe en de loonsverhoging zijn van toepassing op de gebaremiseerde en baremiseerbare bedienden.

8 2. In ondernemingen met een vakbondsafvaardiging voor be dienden kan in paritair overleg het toepassingsgebied uitge breid worden tot niet-gebaremiseerde en niet-baremiseerbare

bedienden en dit volgens de volgende procedure in 2 stappen:

1. Zowel de werkgever als alle in de vakbondsafvaardiging voor bedienden vertegenwoordigde vakbonden moeten akkoord gaan om een bespreking aan te gaan met betrekking tot een eventuele uitbreiding van het hogervermelde toepassingsgebied.

2. Als en slechts als zij hierover akkoord gaan, moeten zij vervolgens akkoord gaan over de omschrijving van het toepassingsgebied van de ondernemingsenveloppe en/of loonsverhoging.

In ondernemingen zonder vakbondsafvaardiging voor bedienden is het toepassingsgebied conform de overeenkomsten of gebruiken die bestaan op het vlak van de ondernemingen.

Pagina 1 of 8

Deze bovenvermelde procedure en beslissing kunnen gevolgd en genomen worden, hetzij vóór, hetzij tijdens, hetzij na de procedure voorzien in artikel 4. Deze procedure en beslissing dient gevolgd en genomen te worden vóór 30 september 2019 of de overeengekomen latere datum.

Deze bepaling geldt enkel en alleen voor het nationaal akkoord 2019-2020.

5 3. De sectorale sociale partners zullen open besprekingen voeren over de toekomstige bepaling van het toepassingsgebied van de sectorale akkoorden wat betreft het luik koopkracht en over de wijze waarop de loonvorming kan worden ingevuld.

Art. 4. Koopkracht

De ondernemingen kunnen op 1 juli 2019 de beschikbare maximale loonmarge van 1,1 % van de loonmassa op een bedrijfsspecifieke manier invullen via een recurrente ondernemingsenveloppe. De besteding ervan kan enkel op ondernemingsvlak onderhandeld worden.

De sectorale sociale partners bevelen aan om bij de invulling van de ondernemingsenveloppe absolute voorrang te geven aan de harmonisering van die loon- en arbeidsvoorwaarden waarvoor er nog een verschil bestaat tussen arbeiders en bedienden en in geen geval bestaande verschillen te vergroten of nieuwe verschillen in te voeren.

De ondernemingsenveloppe kan gedifferentieerd ingevuld worden volgens groepen van werknemers of op individueel vlak en dit volgens de onderstaande procedure.

In ondernemingen met een vakbondsafvaardiging voor bedienden verloopt de procedure voor de ondernemingsonderhandelingen over de besteding van de recurrente enveloppe in 2 stappen:

1. Voorafgaandelijk moeten op ondernemingsvlak zowel de werkgever als alle in de vakbondsafvaardiging voor bedienden vertegenwoordigde vakbonden akkoord gaan met een bedrijfsspecifieke besteding van de enveloppe. In de multizetelondernemingen wordt de beslissing genomen op groepsniveau. Deze beslissing heeft niet alleen betrekking op het al dan niet onderhandelen, maar ook op het niveau waarop deze onderhandelingen zullen gevoerd worden.

2. Indien besloten wordt tot ondernemingsoverleg, moet dit

overleg ten laatste op 30 september 2019 leiden tot een collectieve arbeidsovereenkomst.

Pagina 2 of 8

Partijen kunnen vóór 30 september 2019 overeenkomen om deze termijn van overleg te verlengen. Ook in dit geval moeten de gemaakte afspraken alleszins ingaan op 1 juli 2019.

In ondernemingen zonder vakbondsafvaardiging voor bedien den dient de besteding van de recurrente enveloppe:

-__ ofwel goedgekeurd te worden door het Paritair Comité,

- ofwel vastgelegd te worden in een collectieve arbeidsovereenkomst, te sluiten uiterlijk op 30 september 2019. Een afschrift van de aldus gesloten collectieve arbeidsovereenkomst moet onmiddellijk ter informatie overgemaakt worden aan de voorzitter van het nationaal Paritair Comité.

Indien het overleg op ondernemingsvlak tegen 30 september 2019 of de later overeengekomen datum niet uitmondt in een collectieve arbeidsovereenkomst of bij gebrek aan goedkeuring door het Paritair Comité van het voorstel van bedrijfsspe-cifieke besteding, worden de effectieve bruto maandwedden van de bedienden vanaf 1 juli 2019 verhoogd met 1,1 %, evenals de niet in procent uitgedrukte ploegen- en productie-premies, tenzij hierover op ondernemingsvlak andersluidende conventionele afspraken bestaan.

De ondernemingen die ertoe gehouden zijn ecocheques toe te kennen op basis van de sectorale collectieve arbeidsovereenkomst, kunnen kiezen voor een alternatieve en equivalente besteding van de ecocheques volgens dezelfde procedure en timing als deze voorzien voor de onderhandeling van de ondernemingsenveloppe.

De termijnen, procedure en modaliteiten voor de invulling van de ondernemingsenveloppe of de verhoging van de lonen en voor de omzetting van de ecocheques zijn opgenomen in een afzonderlijke collectieve arbeidsovereenkomst.

Art.5. Uitzonderingen bij aanwending van de loonmarge voor sectorale eindejaarspremies

8 1. In afwijking van artikel 4 wordt de maximale loonmarge van 1,1 % aangewend voor de verhoging van de sectorale einde-jaarspremie voor de ondernemingen die gelegen zijn in de provincies Namen, Henegouwen, Luxemburg en Luik.

Deze provinciale sectorale eindejaarspremies zullen verhoogd worden van 1,18 % tot 1,77 % voor de eindejaarspremie te betalen in 2019 en tot 2,36 % voor de eindejaarspremie te betalen in 2020.

De provinciale collectieve arbeidsovereenkomsten over de eindejaarspremie zullen in deze zin aangepast worden.

_ De ondernemingen die niet de volledige 1,1 % moeten aanwenden om de minimale sectorale provinciale eindejaarspremies te kunnen garanderen, dienen het saldo te besteden aan een recurrente ondernemingsenveloppe conform artikel 4.

Pagina 3 of 8

Bij gebrek aan een collectieve arbeidsovereenkomst of bij gebrek aan goedkeuring door het paritair comité van het voorstel van bedrijfsspecifieke besteding, worden de effectieve bruto maandwedden van de bedienden verhoogd met het overblijvende saldo.

82. In afwijking van artikel 4 wordt 0,34 % van de maximale loonmarge van 1,1 % aangewend voor de verhoging van de sectorale eindejaarspremie voor de ondernemingen die gelegen zijn in de provincie Vlaams-Brabant, de provincie WaalsBrabant en het Brussels Hoofdstedelijk Gewest.

De minimale sectorale eindejaarspremie bedraagt voor deze ondernemingen 8,33 % van de jaarlijkse brutowedde voor de eindejaarspremies betaald vanaf 2019.

De collectieve arbeidsovereenkomst tot toekenning van een eindejaarspremie in de provincies Vlaams-Brabant, WaalsBrabant en het Brussels Hoofdstedelijk Gewest zal in deze zin aangepast worden.

Het saldo van 0,76 % van de maximale loonmarge dient besteed te worden aan een recurrente ondernemingsenveloppe conform artikel 4.

De ondernemingen die niet de volledige 0,34 % moeten aanwenden om de minimale sectorale eindejaarspremie te kunnen garanderen, dienen bijkomend het niet gebruikt saldo te besteden aan deze recurrente ondernemingsenveloppe.

Bij gebrek aan een collectieve arbeidsovereenkomst of bij gebrek aan goedkeuring door het Paritair Comité van het voorstel van bedrijfsspecifieke besteding, worden de effectieve bruto maandwedden van de bedienden verhoogd met 0,76 %, te verhogen met het overblijvend saldo waarvan sprake in de vorige alinea.

Art. 6. Gewaarborgde minimum maandwedde en sectorale minimumlonen

8 1. Op 1 juli 2019 wordt de gewaarborgde minimum maandwedde verhoogd met € 52,25 en vervolgens geïndexeerd met 1,95 %. Zij bedraagt € 1.788,45.

De bestaande collectieve arbeidsovereenkomst zal in die zin worden gewijzigd.

8 2. Op 1 juli 2019 worden de sectorale minimumlonen verhoogd met € 52,25 en vervolgens geïndexeerd met 1,95 %.

Zij worden opgenomen in een afzonderlijke collectieve arbeidsovereenkomst.

Art. 7. Verhoging van de toeslag bij tijdelijke werkloosheid

De vergoeding voorzien in artikel 11 van de collectieve arbeidsovereenkomst van 3 juli 2017 tot “coördinatie betreffende een regeling van volledige schorsing van de uitvoering van de

arbeidsovereenkomst en/of een regeling van gedeeltelijke

Pagina 4 of 8

arbeid bij gebrek aan werk wegens economische redenen”

(140872CO/209) wordt als volgt aangepast:

-__het bedrag van € 11,55 wordt vanaf 1 juli 2019 verhoogd tot € 12,07;

-__ het bedrag van € 1,22 wordt vanaf 1 juli 2019 verhoogd tot € 1,27.

De bestaande collectieve arbeidsovereenkomst zal in die zin

worden gewijzigd.

HOOFDSTUK Il. HARMONISATIE ARBEIDERS EN BEDIENDEN —

Art. 8. Werkgroep harmonisatie

De sectorale sociale partners komen overeen om de werkzaamheden van de werkgroep opgericht met het oog op de toenadering van de statuten van arbeiders en bedienden op sectorvlak verder te zetten in de periode 2019-2020, met inbegrip van de functieclassificatie.

Ze zullen ook de werkzaamheden verderzetten met het oog op het sluiten van een collectieve overeenkomst binnen dit sectorakkoord die een nationale geharmoniseerde regeling eindejaarspremie voor arbeiders en bedienden mogelijk maakt zodat op termijn ook het niveau van de eindejaarspremie uniform kan worden vastgelegd.

Art. 9. Mobiliteit

De sectorale sociale partners komen overeen om een nieuwe sectorale regeling in te voeren voor werkgeverstussenkomsten in de verplaatsingskosten voor woon-werk verkeer met ingang vanaf 1 januari 2020.

Het plafond voor de tussenkomst van de werkgever ín verplaatsingskosten met privévervoer wordt op 1 januari 2020 verhoogd tot € 4.960.

Deze regeling zal opgenomen worden in een afzonderlijke collectieve arbeidsovereenkomst.

_ HOOFDSTUK III. — LOOPBAANONTWIKKELING Art. 10. Werkzekerheid

De sectorale sociale partners komen overeen om de collectieve arbeidsovereenkomst inzake werkzekerheid te verlengen voor de periode van 1 juli 2019 tot en met 31 december 2020. Zij

zullen hierover een afzonderlijke collectieve arbeidsovereenkomst sluiten.

Pagina 5 of 8

Art. 11. Sectoraal project duurzame inzetbaarheid

De sectorale sociale partners komen overeen om een gemeenschappelijk sectoraal project duurzame inzetbaarheid op te starten met als doel:

-__ het inhoudelijk en financieel ondersteunen van werkgevers en werknemers bij de uitdagingen die gepaard gaan met langere loopbanen;

-__de opgebouwde kennis hierover borgen en delen;

- paritaire betrokkenheid rond het thema ontwikkelen of stimuleren.

Art. 12. Sociaal fonds voor de bedienden metaal

De sociale partners komen overeen om vanaf 2020:

-___de forfaitaire inning van de sectorale bijdragen om te zetten naar een procentuele inning;

-__de berekeningsbasis van het aanvullend pensioen aan te passen met een neutrale omrekening van procentuele bijdrage voor dit aanvullend pensioen.

Art. 13. Opleiding

8 1. Transformatie van de opleidingsfondsen richting loopbaanfondsen

Het overleg met als doel te komen tot een geleidelijke transformatie van de opleidingsfondsen richting loopbaanfondsen zal verder gezet worden.

$ 2. Realisatie van de interprofessionele opleidingsdoelstelling

Het sectoraal opleidingsengament ten belope van 1,7% van het geheel van de door de totaliteit van de bedienden gepresteerde uren zoals voorzien in de collectieve arbeidsovereenkomst van 3 juli 2017 (140873/CO/209) blijft behouden voor het jaar 2019.

Vanaf 2020 zal de opleidingsdoelstelling gemiddeld 5 opleidingsdagen per jaar per voltijds equivalente bediende bedragen zoals bepaald in de wet van 5 maart 2017 betreffende werkbaar en wendbaar werk.

Een globale sectorale evaluatie van deze opleidingsinspanningen is voorzien tegen einde 2020.

Een aparte collectieve arbeidsovereenkomst over het sectoraal opleidingsengagement zal worden gesloten en neergelegd tegen uiterlijk 30 september 2019.

8 3. Individueel opleidingsrecht

In het kader van het levenslang leren beschikt de bediende vanaf 2020 over een individueel opleidingsrecht ten belope van 16 uren per kalenderjaar.

De werkgever zal op adequate en kwalitatieve wijze afgestemd op de onderneming rapporteren over het individueel opleidingsrecht.

De modaliteiten worden uitgewerkt in een afzonderlijke collectieve arbeidsovereenkomst.

& 4. Opleidingsplannen In ondernemingen zonder ondernemingsraad of zonder

vakbondsafvaardiging, dient het opleidingsplan vanaf 2020

Pagina 6 of 8

voor advies voorgelegd te worden aan het Comité voor Bescherming en Preventie op het Werk.

De bestaande collectieve arbeidsovereenkomst aangaande opleidingsplannen zal hiervoor worden aangepast.

8 5. Risicogroepen

De sectorale sociale partners komen overeen om de afspraken inzake risicogroepen opgenomen in de collectieve arbeidsovereenkomst inzake risicogroepen en ingroeibanen van 3 juli 2017 te verlengen voor 2019-2020 (140875/CO/111) door het sluiten van een nieuwe collectieve arbeidsovereenkomst.

8 6. Scholingsbeding

In uitvoering van artikel 22 bis van de wet betreffende de arbeidsovereenkomsten van 3 juli 1978 worden vormingen die financieel ondersteund worden door de sectorale opleidingsfondsen uitgesloten van de toepassing van het scholingsbeding.

Deze bepaling wordt opgenomen in de in 8 2 voormelde collectieve arbeidsovereenkomst over het sectoraal opleidingsengagement.

Art. 14. Stelsels van werkloosheid met bedrijfstoeslag (SWT)

De sectorale sociale partners komen overeen om op sectoraal vlak in te tekenen op alle collectieve arbeidsovereenkomsten over SWT gesloten in de NAR, inclusief de bepaling omtrent de mogelijkheid tot vrijstelling van beschikbaarheid.

Dit betreft de volgende stelsels;

- SWT 59 jaar na 33 jaar beroepsverleden — regime met nachtarbeid en zwaar beroep

-  SWT 59 jaar na 35 jaar beroepsverleden — zwaar beroep

-  SWT 59 jaar na 40 jaar beroepsverleden

In een aparte collectieve arbeidsovereenkomst zullen de sectorale sociale partners de toepassing van de bestaande stelsels van werkloosheid met bedrijfstoeslag (SWT) bevestigen en verlengen tot 30 juni 2021.

Art. 15. Tijdskrediet en landingsbanen

De sectorale sociale partners komen overeen om een aparte collectieve arbeidsovereenkomst te sluiten inzake tijdskrediet en landingsbanen waarbij voor de periode 2019-2020 de duur van het recht op tijdskrediet met motief in een voltijdse of halftijdse opnamevorm op 51 maanden voor zorgmotieven en op 36 maanden voor opleiding vastgelegd wordt.

In uitvoering van de collectieve arbeidsovereenkomst n° 137 van de NAR, blijft de leeftijd voor de landingsbanen voor bedienden met een lange loopbaan of zwaar beroep in 2019 en 2020 behouden op 55 jaar indien zij hun arbeidsprestaties verminderen met één vijfde en 57 jaar indien zij hun arbeidsprestaties verminderen tot een halftijdse betrekking.

Pagina 7 of 8

Art. 16. Loopbaansparen

De sectorale sociale partners komen overeen om in een werkgroep een sectoraal kader voor loopbaansparen uit te werken met ingang vanaf 2020.

Art. 17. Innovatie

De sectorale sociale partners verbinden zich tot de opname van een rapportering over innovatie tijdens de tweejaarlijkse sectorale economische en financiële informatie vergadering.

Art. 18. Collectieve vertegenwoordiging van kaderleden in de ondernemingen

De sectorale sociale partners verbinden zich er toe om de werkzaamheden rond de studie af te ronden tegen eind september 2019 en een oplossing uit te werken tegen eind juni 2020.

Art. 19. Sociale vrede

De sociale vrede zal verzekerd zijn in de sector tijdens de duurtijd van deze overeenkomst.

Deze overeenkomst werd gesloten in een geest van wederzijdse rechten en verplichtingen. Bijgevolg is de naleving van de verplichtingen van elk van de partijen afhankelijk van de eerbiediging door de andere ondertekenaars van hun verplichtingen.

Daarom zullen de ondertekenende organisaties deze overeenkomst naleven en doen naleven.

Zij zullen zich ervan onthouden op nationaal, provinciaal of ondernemingsvlak eisen van algemene of collectieve aard te stellen of te steunen die de verbintenissen die voorzien zijn in deze overeenkomst uitbreiden.

Art. 20. Sociaal overleg van de toekomst

De sectorale sociale partners verbinden zich tot het opstarten van een reflectie om te komen tot een gemeenschappelijke visie op het sociaal overleg van en voor de toekomst. De basisidee van dit model is “sociaal overleg voor groei en jobs”.

Art. 21. Duur

Deze collectieve arbeidsovereenkomst wordt gesloten voor

bepaalde duur, gaande van 1 januari 2019 tot en met 31 december 2020.

Pagina 8 of 8
