Paritair Comité voor bedienden uit de petroleumnijverheid en -handel

Collectieve arbeidsovereenkomst van 16 mei 2019 inzake de stelsels van werkloosheid met bedrijfstoeslag

HOOFDSTUK I. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en de bedienden van de ondernemingen welke onder het Paritair Comité voor de bedienden uit de petroleumnijverheid en -handel ressorteren.

Onder "bedienden" worden hierna de bedienden van het mannelijk en het vrouwelijk geslacht verstaan.

HOOFDSTUK II. Stelsels van werkloosheid met bedrijfstoeslag

Art. 2. In toepassing van cao’s nr. 130, 131, 132, 133, 134 en 135 van de Nationale Arbeidsraade van 23 april 2019, worden de artikels 3 2de gedachtestreepje,4 2de gedachtestreepje, 5 en 6 2de gedachtestreepje van de cao van 26 juni 2017 inzake de stelsels van werkloosheid met bedrijfstoeslag, registratienummer 140838, verlengd tot 30 juni 2019.

HOOFDSTUK III. Duur van de collectieve arbeidsovereenkomst

Art. 3. Deze collectieve arbeidsovereenkomst

heeft uitwerking met ingang van 1 januari 2019 en houdt op van kracht te zijn op 30 juni 2019. Ze vervangt integraal de collectieve arbeidsovereenkomst van 21 februari 2019 met registratienummer 150723.
