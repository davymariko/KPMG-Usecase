Paritair Comité voor het huiden- en lederbedrijf en vervangingsproducten

Collectieve arbeidsovereenkomst van 3 mei 2018 betreffende de specifieke financiële inspanning van het FBZ van de sector voor de tewerkstelling en de vorming van de nieuwe aangeworvenen en voor de vormingsinspanningen over de jaren 2017-2018

Voorwoord :

- Bij collectieve arbeidsovereenkomst van 4 oktober 2017 (nr. 142348/CO/128.02), werd beslist om het “Fonds voor bestaanszekerheid voor de schoeiselindustrie, de laarzenmakers en de maatwerkers 128.02" te ontbinden vanaf 1 januari 2018, in het vooruitzicht van de opheffing van de verschillende paritaire subcomités die vallen onder PC 128;

- Ten gevolge daarvan werden de rechten en de plichten, het actief en het passief van het genoemde fonds voor bestaanszekerheid 128.02 overgebracht naar het Fonds voor bestaanszekerheid voor het huiden- en lederbedrijf en vervangingsproducten" (afgekort FBZ Ledersector) opgericht door de collectieve arbeidsovereenkomst gesloten op 6 september 2017 in het PC 128 (nr. 141737/CO/128);

- Gelet op het advies van PC 128 gegeven op 6 september 2017, heeft een koninklijk besluit van 18 maart 2018 (BS van 10 april 2018) de paritaire subcomités voor het huiden- en lederbedrijf : en vervangingsproducten opgeheven.

- __ Deze collectieve arbeidsovereenkomst voorziet in de financiële inspanning van het FBZ van de ledersector voor de nieuwe aanwervingen en de opleidingsinitiatieven voor de jaren 20172018 van de werkgevers die vallen onder de activiteit “schoeiselnijverheid" onder de RSZcategorie "069", in de voortzetting van de tweejaarlijkse collectieve arbeidsovereenkomsten over hetzelfde onderwerp gesloten onder het oude PSC 128.02.

HOOFDSTUK |. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en op de werknemers van de ondernemingen die onder het Paritair Comité voor het huiden- en lederbedrijf en vervangingsproducten (PC 128) ressorteren en die actief zijn in de volgende bedrijfstaken, met inbegrip van de voorbereiding en/of de afwerking:

a) de vervaardiging van schoenen en pantoffels en de gedeelten in leder ervan; de laarzenmakers en de maatwerkmakers en het herstellen van schoenen; de vervangingsartikelen worden hierbij gelijkgesteld met lederartikelen voor zover een gelijkaardige beroepskennis vereist is.

b) de ondernemingen welke zich hoofdzakelijk bezighouden met groot- of kleinhandel in de voorwerpen opgenomen in punt a).

Onder “werknemers” verstaat men : de arbeiders en de arbeidsters.

HOOFDSTUK Il. Specifieke inspanning voor de tewerkstelling en de vorming van de nieuw aangeworvenen

Artikel 2. 8 1. Er wordt een specifieke financiële inspanning voor de RSZ werkgeverscategorie “069” ingevoerd ten laste van het fonds voor bestaanszekerheid van de sector. Het is een financiële inspanning die strikt beperkt wordt tot de duurtijd van deze collectieve arbeidsovereenkomst en die strekt tot de vorming van de nieuw aangeworvenen onder de hiernavolgende voorwaarden:

1. Voor elke vervanging van een werknemer die in het stelsel van werkloosheid met bedrijfstoeslag stapt, zal het fonds voor bestaanszekerheid van de sector een forfaitaire éénmalig bedrag uitkeren als aanmoediging tot de vorming van de nieuw aangeworven werknemer.

2. Voorde aanwervingen, andere dan deze die onder punt 1. hierboven voorzien zijn en die hierna opgesomd worden, wordt eenzelfde bedrag toegekend voor de duur van deze collectieve

arbeidsovereenkomst. Het zijn de aanwervingen van :

a) jonge werkzoekende schoolverlaters;

b) werkzoekenden die aangeworven worden om reden van een wettelijke verplichting tot vervanging;

c) werknemers tewerkgesteld in het kader van een startbaanovereenkomst die aangeworven worden na afloop van de startbaanovereenkomst;

d) werkzoekenden die aangeworven worden in het kader van een goedgekeurd bedrijfsplan

Het bedrag dient als tussenkomst in de opleidingskosten van de nieuw aangeworven werknemer.

8 2. Het forfaitair bedrag waarover sprake is in 5 1 hierboven bedraagt 2 500 EUR per aanwerving van een voltijdse werknemer.

8 3. Het globaal bedrag dat, in uitvoering van dit artikel, door het fonds voor bestaanszekerheid van de sector mag toegekend worden is beperkt tot de reserves in het fonds voor bestaanszekerheid voorzien voor dit initiatief. De vormingsacties begeleid door de federatie FEBIC evenals door de federatie “LederCuir” vzw en die meerdere werknemers omvatten hebben prioriteit in het kader van de toekenning van de reserves.

8 4. Worden slechts in aanmerking genomen voor de toekenning van deze vormingspremie, de aanwervingen die :

a) identificeerbaar zijn;

b) en netto hoofdelijke aanwerving zijn, met uitzondering van de aanwervingen die gebeuren overeenkomstig artikel 2, 8 1, punt 1;

c) onder een arbeidscontract van onbepaalde duur gebeuren.

8 5. De werkgevers richten een principe-aanvraag voor tussenkomst voor de aanwerving van de betrokken werknemers aan het fonds voor bestaanszekerheid, De raad van bestuur van het fonds voor bestaanszekerheid bevestigt de erkenningscriteria (vormvoorwaarden). Na zes

maanden zijn de grondvoorwaarden aan een controle onderworpen zoals bepaald in artikel 3.

8 6. De uitvoering van dit artikel wordt toevertrouwd aan de raad van bestuur van het fonds voor bestaanszekerheid.

8 7. Aanvragen tot terugbetaling ingediend tussen 1 januari 2017 en 31 december 2017 zullen pas in de loop van 2018 afgehandeld worden.

HOOFDSTUK III. Toezicht

Artikel 3. De syndicale afvaardiging of, bij ontstentenis, de ondernemingsraad of, bij ontstentenis ervan het comité voor veiligheid en gezondheid, wordt belast met de controle over de uitvoering van deze overeenkomst.

HOOFDSTUK IV, Slotbepaling

Artikel. 4. Deze collectieve arbeidsovereenkomst heeft uitwerking met ingang van 1 oktober 2017 en treedt buiten werking op 31 december 2018.
