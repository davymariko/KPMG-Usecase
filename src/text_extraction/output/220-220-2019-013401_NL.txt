Collectieve arbeidsovereenkomst van 16 september 2019 betreffende de toekenning van een aanvullende vergoeding in geval van langdurige ziekte, gesloten in Paritair Comité 220 voor de bedienden uit de voedingsnijverheid

Hoofdstuk 1. Toepassingsgebied

Art. 1. 8 1. Deze collectieve arbeidsovereenkomst ís van toepassing op de werkgevers en op de bedienden van de voedingsnijverheid.

$ 2. Met "bedienden" worden de mannelijke en vrouwelijke bedienden bedoeld.

Hoofdstuk II. Terminologie

Art. 2. Voor de toepassing van deze collectieve  arbeidsovereenkomst, moet worden verstaan onder:

e Sociaal Fonds: het Waarborg- en Sociaal Fonds voor de bedienden uit de voedingsnijverheid;

e Ziekte: elke ziekte waarvan de duur 3 maanden overschrijdt. De zwangerschapsrust wordt niet als ziekte beschouwd voor de toepassing van deze collectieve arbeidsovereenkomst;

e Dag: elke dag waarvoor een ziekte uitkering betaald wordt door de mutualiteit.

Hoofdstuk II. Bestaanszekerheid in geval van langdurige ziekte

Art. 3. Vanaf de eerste uitbetaling vanaf 1 januari 2020 wordt er een aanvullende vergoeding van € 7,56 bruto per dag bovenop de ziekte-uitkering uitbetaald door het Sociaal Fonds aan de bedienden vanaf de eerste dag van de 4de maand tot en met de laatste dag van de 12de maand ziekte.

Er wordt geen enkele anciënniteitvoorwaarde gesteld voor de toekenning van deze aanvullende vergoeding.

Art. 4. Indien de bediende, om redenen eigen aan de ziekte uitkering, geen recht heeft op een vergoeding van de mutualiteit, dan wordt de aanvraag geval per geval onderzocht door het Sociaal Fonds.

Art. 5. De aanvullende vergoeding is niet onderworpen aan de sociale zekerheidsbijdragen maar alleen aan bedrijfsvoorheffing.

Hoofdstuk IV. Modaliteiten en informatie

Art. 6. 8 1. De modaliteiten van de aanvullende vergoeding en: de informatie hierover worden uitgewerkt door de Raad van Beheer van het Sociaal Fonds.

$ 2. Het Sociaal Fonds betaalt de aanvullende vergoeding per kwartaal op de bankrekening van de bediende.

Hoofdstuk V. Geldigheidsduur

Art. 7. Deze collectieve arbeidsovereenkomst wordt gesloten voor onbepaalde duur en treedt in werking op 1 januari 2020.

Deze collectieve  arbeidsovereenkomst vervangt de collectieve arbeidsovereenkomst van 26 maart 2018, gesloten in Paritair Comité 220 voor de bedienden uit de voedingsnijverheid betreffende de toekenning van een aanvullende vergoeding in geval van langdurige ziekte, algemeen verbindend verklaard bij koninklijk besluit van 5 september 2018 (Belgisch Staatsblad van 21 september 2018) en geregistreerd onder nummer 145930/C0/220.

De partijen kunnen deze collectieve arbeidsovereenkomst opzeggen mits een opzegging van drie maanden, bij een ter post aangetekende brief, opgestuurd aan de voorzitter van het Paritair Comité en aan de erin vertegenwoordigde organisaties.

Paritair Commentaar De werkgevers die reeds een aanvullende vergoeding bij de ziekte uitkering toekennen mogen de bovenvermelde sectorale aanvulling ervan aftrekken.
