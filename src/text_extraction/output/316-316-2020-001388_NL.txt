Neerlegging-Dépôt: 04/02/2020 — Regist.-Enregistr.: 19/03/2020 N°: 157704/CO/316

Paritair Comité voor de koopvaardij

Collectieve arbeidsovereenkomst van 9/01/2020 tot invulling van de loonnorm

Artikel 1: Toepassingsgebied

Deze collectieve arbeidsovereenkomst is van toepassing op

a. de werkgevers van de ondernemingen waarvan de activiteit tot de bevoegdheid van het paritair comité van de koopvaardij behoort, uitgezonderd de ondernemingen die actief zijn in de zeesleepvaart en de baggersector ;

b. kapiteins, officieren en gezellen ingeschreven op de Poollijst zoals bedoeld in artikel 1bis, 1° van de Besluitwet van 7 februari 1945 en tewerkgesteld door een Belgische maatschappij ;

en die onder het toepassingsgebied vallen van de Wet van 26 juli 1996 tot bevordering van de werkgelegenheid en tot preventieve vrijwaring van het concurrentievermogen (loonnormwet’ genoemd), gewijzigd door de Wet van 19 maart 2017 tot wijziging van de Wet van 26 juli 1996 tot bevordering van de werkgelegenheid en tot preventieve vrijwaring van het concurrentievermogen.

Deze collectieve arbeidsovereenkomst wordt gesloten in toepassing en tot uitvoering van het koninklijk besluit van 19 april 2019 tot uitvoering van artikel 7, 8 1, van de wet van 26 juli 1996 tot bevordering van de werkgelegenheid en tot preventieve vrijwaring van het concurrentievermogen (Belgisch Staatsblad van 24 april 2019).

Artikel 2: Verhoging van de koopkracht

Vanaf 1 januari 2020 worden de baremieke lonen en de baremieke vergoedingen verhoogd met 1.1%.

Artikel 3 — Duurtijd

Deze collectieve arbeidsovereenkomst wordt gesloten voor onbepaalde duur met ingang van 1 januari 2020.

Elke ondertekenende partij heeft het recht om de overeenkomst te beëindigen, mits een opzeg van 6 maanden gericht aan de voorzitter van het Paritair Comité voor de koopvaardij.
