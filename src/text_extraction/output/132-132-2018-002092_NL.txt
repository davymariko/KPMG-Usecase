Paritair cornité voor de ondernemingen van technische land- en tuinbouwwerken

Collectieve arbeidsovereenkomst betreffende het stelsel van werkloosheid met bedrijfstoeslag (62 jaar) van 21 februari 2018

Hoofdstuk I - Toepassingsgebied

Art. 1. Deze collectieve arbeidsovereenkomst is van toepassing op de werkgevers en werknemers die ressorteren onder het Paritair Comité voor de technische land- en tuinbouwwerken.

Hoofdstuk Il - Rechthebbenden

Art. 2. Om te kunnen genieten van de bepalingen van onderhavige collectieve arbeidsovereenkomst, dienen de werknemers te voldoen aan de voorwaarden vastgelegd in de collectieve arbeidsovereenkomst nr 17 van 19 december 1974, gesloten in de Nationale Arbeidsraad en aan de voorwaarden in het Koninklijk Besluit van 3 mei 2007 tot regeling van het stelsel van werkloosheid met bedrijfstoeslag in het kader van het Generatiepact zoals laatst gewijzigd door het Koninklijk Besluit van 30 januari 2017. Zij dienen zij op het ogenblik waarop de arbeidsovereenkomst werkelijk wordt beëindigd, de leeftijd van 62 jaar te hebben bereikt.

Mannen moeten sedert 1 januari 2015 op de laatste dag van de arbeidsovereenkomst een beroepsverleden hebben van 40 jaar. Vrouwen moeten vanaf 1 januari 2018 op de laatste dag van de arbeidsovereenkomst een beroepsverleden hebben van 34 jaar en vanaf 1 januari 2019 een beroepsverleden van 35 jaar.

Hoofdstuk III - Aanvullende vergoeding

Art. 3. De werknemers bedoeld in artikel 2, hebben na ontslag recht op een aanvullende vergoeding ten laste van hun werkgever. Die aanvullende vergoeding wordt toegekend vanaf het einde van de wettelijke opzeggingstermijn tot

aan de pensioengerechtigde leeftijd.

Art. 4. De aanvullende vergoeding is gelijk aan de helft van het verschil tussen het netto refertemaandloon en de werkloosheidsuitkering en wordt berekend en aangepast overeenkomstig de bepalingen van de collectieve arbeidsovereenkomst nr. 17 van de Nationale Arbeidsraad.

Hoofdstuk iV - Tussenkomst van het Waarborgen Sociaal Fonds in de aanvullende vergoeding

Art. 5. Het Waarborg- en Sociaal Fonds voor de ondernemingen van technische land- en tuinbouwwerken, opgericht bij collectieve arbeidsovereenkomst van 25 mei 1976, tot oprichting van een fonds voor bestaanszekerheid en tot vaststelling van zijn statuten, algemeen verbindend verklaard bij koninklijk besluit van 4 oktober 1976, bekendgemaakt in het Belgisch Staatsblad van 30 oktober 1976, betaalt aan de werkgever de in artikel 3 en 4 bedoelde aanvullende vergoeding, met inbegrip van de bijzondere maandelijkse werkgeversbijdrage terug, met een maximum van 200 euro per werknemer.

De hierboven vermelde verbintenis tot terugbetaling door het Sociaal Fonds aan de werkgevers is beperkt tot 10.000 euro per jaar voor de totaliteit van de werkgevers.

Art. 6. Alleen de werkgevers wier werknemers gedurende de twee jaren voorafgaand aan het stelsel van werkloosheid met bedrijfstoeslag onafgebroken door een arbeidsovereenkomst verbonden zijn geweest met een werkgever die onder het Paritair Comité voor de ondernemingen van technische land- en tuinbouwwerken ressorteert, kunnen genieten van de in artikel 5 bedoelde tussenkomst.

Art. 7. Onverminderd artikel 4 van onderhavige collectieve arbeidsovereenkomst, wordt de tussenkomst door het Waarborg- en Sociaal Fonds berekend op basis van het gemiddelde van de lonen die de werknemer heeft ontvangen

ams me de mn  #=, rn

pt en nn OR

gedurende de twaalf maanden voorafgaand aan het stelsel van werkloosheid met bedrijfstoeslag en niet op basis van het loon van de refertemaand.

Art. 8. De raad van beheer van het Waarborg- en Sociaal Fonds voor de ondernemingen van technische land- en tuinbouwwerken stelt de praktische modaliteiten vast met betrekking tot de uitvoering van dit hoofdstuk.

Hoofdstuk V - Geldigheid

Art 9. Deze collectieve arbeidsovereenkomst heeft uitwerking met ingang van 1 januari 2018 en treedt buiten werking op 30 juni 2019.

Zij vervangt de collectieve arbeidsovereenkomst van 13 juni 2017, geregistreerd op 27 september 2017 onder

het nummer 141608.
