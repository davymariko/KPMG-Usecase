Collectieve arbeidsovereenkomst van 18 november 2019 tot vaststelling van de periodes en de minimumlonen in het stelsel van de aanvullende scholingsovereenkomsten voor de jaren 2020 en 2021

Artikel 1. - Deze collectieve arbeidsovereenkomst is van toepassing op de werkgevers en de werknemers, met uitzondering van de technische bedienden, die ressorteren onder de bevoegdheid van het Paritair comité voor de diamantnijverheid en -handel.

Art. 2. - Met toepassing van artikel 7 van de collectieve arbeidsovereenkomst van 10 juli 1989 betreffende de invoering van een stelsel van aanvullende scholingsovereenkomsten worden de periodes voor de jaren 2020 en 2021 vastgesteld zoals opgenomen in bijlage.

Art. 3. - De minimumlonen blijven behouden zoals ín de hogervermelde collectieve arbeidsovereenkomst van 10 juli 1989, onverminderd de toepassing van de aanpassing ervan aan de evolutie van het indexcijfer der consumptieprijzen.

Art. 4. - Deze collectieve arbeidsovereenkomst heeft uitwerking met ingang van 1 januari 2020 en houdt op uitwerking te hebben op 1 januari 2022.

Bijlage aan de collectieve arbeidsovereenkomst van 18 november 2019, gesloten in het Paritair Comité voor de diamantnijverheid en -handel, houdende vaststelling van de periodes en de minimumlonen in het stelsel van de aanvullende scholingsovereenkomsten voor de jaren 2021 en 2022

Aanvullende scholingsovereenkomst

Tijdens het jaar 2020 :

- eerste scholingsperiode : van 6 juli tot en met 11 september : 24 uren per week en 60 pct. van het minimumloon;

- tweede scholingsperiode : van 14 september tot en met 20 november : 32 uren per week en 80 pct. van het minimumloon;

- aanvang van de voltijdse tewerkstelling : 23 november 2020.

Tijdens het jaar 2021 :

- eerste scholingsperiode : van 5 juli tot en met 10 september : 24 uren per week en 60 pct. van het

minimumloon; - tweede scholingsperiode : van 13 september tot en met 19 november : 32 uren per week en 80 pct. van

het minimumloon; - aanvang van de voltijdse tewerkstelling : 22

november 2021.
