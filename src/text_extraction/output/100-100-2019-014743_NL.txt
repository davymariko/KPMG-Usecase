COLLECTIEVE ARBEIDSOVEREENKOMST VAN 13 NOVEMBER 2019 GESLOTEN IN HET AANVULLEND PARITAIR COMITÉ VOOR DE WERKLIEDEN BETREFFENDE HET SECTORAAL AKKOORD 2019-2020 — KOOPKRACHT

Hoofdstuk | Toepassingsgebied

Artikel 1 Deze collectieve arbeidsovereenkomst is van toepassing op de werkgevers en de arbeiders van de ondernemingen die onder de bevoegdheid vallen van het Aanvullend Paritair Comité voor de Werklieden. Onder “arbeiders” wordt verstaan de mannelijke en vrouwelijke arbeiders. Hoofdstuk Il — Algemene bepaling

Artikel 2 Deze collectieve arbeidsovereenkomst is gesloten in het kader van het Koninklijk besluit van 19 april 2019 tot uitvoering van artikel 781 van de Wet van 26 juli 1996 ter bevordering van de werkgelegenheid en en tot preventieve vrijwaring van het concurrentievermogen.

Hoofdstuk III — verhoging van minimumuurloon en van effectief uurloon

Artikel 3 Het minimumuurloon en het effectieve uurloon worden met 1,1% verhoogd vanaf 1/11/2019.

De verhoging van het effectieve uurloon is niet van toepassing in de mate dat gelijkwaardige effectieve verhogingen van het loon en/of andere voordelen aan dezelfde kost (bruto + patronale RSZ-bijdrage) in 2019-2020 op ondernemingsvlak worden toegekend, uitgezonderd bonussen in het kader van cao nr. 90 en automatische verhogingen van het loon in toepassing van een collectief vastgestelde loonschaal op ondernemingsvlak.

Het bedrag van de andere voordelen moet verifieerbaar zijn.

Hoofdstuk IV — Regeling voor ondernemingen waar geen regeling van loonindexering bestaat

Artikel 4 Voor de arbeiders van de ondernemingen waarin geen regeling van loonindexering bestaat en van wie het uurloon hoger is dan het minimumuurloon zoals bepaald in de cao van 22 mei 2013 gesloten in het Aanvullend Paritair Comité voor de Werklieden wordt, naast de verhoging van het effectieve uurloon zoals voorzien in Hoofdstuk III,

e het uurloon (referentie 31/12/2018) verhoogd met 1,98% op 1 januari 2020, mits verrekening van effectieve verhogingen van het loon en/of andere voordelen, die aan dezelfde kost (bruto + patronale RSZ-bijdrage), in 2019 op ondernemingsvlak zijn toegekend, uitgezonderd bonussen in het kader van cao nr. 90 en automatische verhogingen van het loon in toepassing van een collectief vastgestelde loonschaal op ondernemingsvlak.

e het uurloon (referentie 31/12/2019) verhoogd met 1,44 % op 1 januari 2021, mits verrekening van effectieve verhogingen van het loon en/of andere voordelen, die aan dezelfde kost (bruto + patronale RSZ-bijdrage), in 2020 op ondernemingsvlak zijn toegekend, uitgezonderd bonussen in het kader van cao nr. 90 en automatische verhogingen van het loon in toepassing van een collectief vastgestelde loonschaal op ondernemingsvlak.

Het bedrag van de andere voordelen moet verifieerbaar zijn.

Hoofdstuk V — Sociale vrede

Artikel 5 De partijen verbinden zich ertoe om in 2019-2024 de sociale vrede te bewaren en gedurende deze periode geen enkele bijkomende eis te stellen op sectorvlak of op ondernemingsvlak.

Hoofdstuk VI — Duur

Artikel 6 Deze collectieve arbeidsovereenkomst wordt gesloten voor een onbepaalde duur en treedt in werking op 1 november 2019.

Zij kan worden opgezegd door één der partijen, mits een opzegging van 3 maanden gericht bij een aangetekende brief aan de voorzitter van het Aanvullend Paritair Comité voor de Werklieden.
