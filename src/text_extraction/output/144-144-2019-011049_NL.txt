Neerlegging-Dépôt: 30/07/2019 Ne an anregistr. 06/08/2019 ‚ , En °: 3/C0/144 Paritair Comité voor de landbouw

Collectieve arbeidsovereenkomst van 4 juli 2019

Maatregelen ten gunste van risicogroepen

HOOFDSTUK 1. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en de door hen tewerkgestelde werknemers, die ressorteren onder het Paritair Comité voor de landbouw en. waarvan de hoofdactiviteit bestaat uit de vlasteelt, de hennepteelt, de eerste verwerking van vlas en/of hennep. Onder eerste verwerking wordt verstaan: het scheiden van de verschillende onderdelen van de plant.

Met de term werknemers worden de arbeiders en arbeidsters bedoeld.

HOOFDSTUK II. Rechtsgrond

Art. 2. Deze collectieve arbeidsovereenkomst is gesloten in toepassing van hoofdstuk VIII van titel XIII van de wet houdende diverse bepalingen (I) van 27 december 2006 (Belgisch Staatsblad van 28 december 2006), zoals aangepast door de wet van 1 februari 2011 houdende verlenging van de crisismaatregelen en uitvoering van het interprofessioneel akkoord (Belgisch Staatsblad van 7 februari 2011) en de latere verlengingen en van het koninklijk besluit tot uitvoering van 19 februari 2013 (Belgisch Staatsblad van 8 april 2013).

HOOFDSTUK III. Patronale bijdrage

Art. 3. De werkgevers zijn voor de periode van 1 juli 2019 tot en met 30 juni 2021 aan het Waarborg- en Sociaal Fonds voor de Landbouw, een bijdrage van 0,10% verschuldigd, berekend op grond van het volledig loon van de werknemers, zoals bedoeld in artikel 23 van de wet van 29 juni 1981 houdende de algemene beginselen van de sociale zekerheid voor werknemers en de uitvoeringsbesluiten van deze wet.

Deze bijdrage is per kwartaal verschuldigd op de lonen betaald gedurende de periode van 1 juli 2019 tot

en met 30 juni 2021 en wordt door het Waarborg- en Sociaal Fonds voor de Landbouw geïnd.

HOOFDSTUK IV. INITIATIEVEN TER BEVORDERING VAN DE VORMING EN TEWERKSTELLING VAN RISICOGROEPEN

2

Art. 4. Ondertekende partijen komen overeen om voor de periode 1 juli 2019 tot en met 30 juni 2021 de middelen zoals bepaald in artikel 3 hierboven aan te wenden voor de uitwerking van opleidingsprojecten en opleidingsinitiatieven voor personen die behoren tot de risicogroepen zoals omschreven in artikelen 5 en 6 hierna

Art. 5. Voor de toepassing van deze collectieve arbeidsovereenkomst verstaan de partijen onder risicogroepen:

* de werknemers uit de sector vlasbereiding die zonder bij- of omscholing het risico lopen langdurig werkloos te worden;

+ de werknemers die door herstructurering of sluiting van hun onderneming hun werk verliezen en die zonder bij- of omscholing het risico lopen langdurig werkloos te worden;

de werknemers die gedurende een lange periode getroffen zijn door tijdelijke werkloosheid;

‚ de werkzoekenden;

* de risicogroepen zoals bedoeld in het KB van 19 februari 2013 tot uitvoering van artikel 189, vierde lid, van de wet van 27 december 2006 houdende diverse bepalingen (I), worden beschouwd als risicogroepen:

- de werknemers van minstens 50 jaar oud die in de sector werken;

- de werknemers van minstens 40 jaar oud die in de sector werken en bedreigd zijn met ont slag;

- de niet-werkenden en de personen die sinds minder dan een jaar werken en niet-werkend waren op het ogenblik van hun indienstneming; de personen met een verminderde arbeidsgeschiktheid; de jongeren die nog geen 26 jaar oud zijn en opgeleid worden, hetzij in een stelsel alternerend leren, hetzij in het kader van een individuele beroepsopleiding, hetzij in het kader van een instapstage.

Art. 6. Van de bijdrage bepaald in artikel 3 van onderhavige collectieve arbeidsovereenkomst zal 0,05%

worden voorbehouden aan jongeren die nog geen 26 jaar oud zijn. Het betreft meer bepaald de niet-wer kende jongeren en de jongeren die sinds minder dan een jaar werken en niet-werkend waren op het ogenblik van hun indienstneming en de jongeren met een verminderde arbeidsgeschiktheid.

Art. 7, De raad van bestuur van het Waarborg- en Sociaal Fonds voor de Landbouw kan een gedeelte van de voorziene middelen aanwenden voor vorming en opleiding van personen die behoren tot de risicogroepen. De raad van bestuur van het "Waarborg-en Sociaal Fonds voor de landbouw” bepaalt welke begeleidende maatregelen noodzakelijk zijn en hoe deze hun uitwerking zullen krijgen.

Art. 8. De ondertekenende partijen zullen een evaluatieverslag en een financieel rapport neerleggen op de Griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg.

HOOFDSTUK V. Geldigheid

Art. 9. Deze collectieve arbeidsovereenkomst wordt gesloten voor bepaalde duur en heeft uitwerking met ingang van 1 juli 2019 en treedt buiten werking op 30 juni 2021.
