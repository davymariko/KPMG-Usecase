Paritair Comité voor het kappersbedrijf en de schoonheidszorgen

Collectieve arbeidsovereenkomst van 4 maart 2020

Cao ter vaststelling van de tewerkstellingsvoorwaarden van de werknemers op zondagen en feestdagen ter vervanging van de cao van 2 september 2010 (geregistreerd op 14 september 2010 onder het nummer 101617/CO/314, KB van 12/12/2010, BS van 07/01/2011)

Art. 1. Toepassingsveld

Deze collectieve arbeidsovereenkomst is van toepassing op de werkgevers van de ondernemingen die onder het Paritair Comité voor het kappersbedrijf en de schoonheidszorgen ressorteren en op de werknemers die zij tewerkstellen.

Onder "werknemers" wordt verstaan : de arbeiders, de arbeidsters en de bedienden.

Art. 2. Verbod van arbeid op zondagen en feestdagen

In toepassing van de arbeidswet van

16 maart 1971, is het verboden, behoudens uitdrukkelijke afwijking die door de wetgeving wordt toegestaan, werknemers in de sector tewerk te stellen op zondagen en feestdagen.

Art. 3. Loontoeslagen voor prestaties op zondagen en feestdagen

De huidige overeenkomst is van toepassing op alle gevallen waar arbeid op zondagen en feestdagen wordt georganiseerd.

Voor alle arbeidsprestaties op zondagen en feestdagen wordt een toeslag van 50 pct. toegekend op de effectieve lonen en vergoedingen.

Art. 4. De werknemers krijgen de garantie dat zij 12 vrije zondagen per kalenderjaar behouden.

Art, 5. Vanaf de datum van publicatie van het koninklijk besluit tot algemeenverbindendverklaring van de huidige overeenkomst heft de werking op van de artikelen 3 en 4 van de overeenkomst van 14 mei 2007 (geregistreerd onder het nummer 82967/CO/314 ; KB van 10/02/2008, BS van 09/04/2008) tot vaststelling van de loontoeslagen voor arbeid op zondagen en feestdagen.

Art. 6. Vanaf de datum van publicatie van het koninklijk besluit tot algemeenverbindendverklaring van de huidige overeenkomst heft de werking op van de cao van 2 september 2010 tot vaststelling van de tewerkstellingsvoorwaarden van de werknemers op zondagen en feestdagen (geregistreerd onder het nummer 101617/CO/314, KB van 12/12/2010, BS van 07/01/2011)

Art.7. Deze collectieve arbeidsovereenkomst treedt in werking op 4 maart 2020.

Zij wordt gesloten voor een onbepaalde tijd. Ze kan door één van de partijen met zes maanden vooropzeg worden opgezegd. De opzegging wordt gericht aan de voorzitter van het Paritair Comité voor het kappersbedrijf en de schoonheidszorgen bij een aangetekende brief.
