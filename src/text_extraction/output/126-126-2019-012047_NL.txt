Neerlegging-Dépôt: 12/09/2019 Regist.-Enregistr.: 18/09/2019 N°: 153897/CO/126

Cao van 11 september 2019 betreffende het sectoraal georganiseerd outplacement

Artikel 1. Toepassingsgebied en doel

Deze collectieve arbeidsovereenkomst is van toepassing op de werkgevers en op de arbeiders tewerkgesteld in de ondernemingen die ressorteren onder het Paritair comité voor de stoffering en de

houtbewerking.

Waar sprake is van arbeiders worden steeds ook de arbeidsters bedoeld.

Deze collectieve arbeidsovereenkomst wordt gesloten in uitvoering van de wet van 5 september 2001 tot verbetering van de werkgelegenheidsgraad van de werknemers, hoofdstuk V, afdelingen 1 en 2, en van de collectieve arbeidsovereenkomst nr. 82, gesloten op 10 juli 2002 in de schoot van de Nationale arbeidsraad.

Deze collectieve arbeidsovereenkomst heeft tot doel aan bepaalde categorieën van arbeiders die werden ontslagen, het recht te verlenen op een sectorale outplacementbegeleiding.

Art. 2, Toegang tot het sectoraal georganiseerd outplacement

S1 — outplacement in de algemene regeling, conform afdeling 1 van hoofdstuk V van de wet van 5 september 2001 tot verbetering van de werkgelegenheidsgraad van de werknemers.

De arbeider van wie de arbeidsovereenkomst door de werkgever wordt beëindigd door middel van een opzeggingstermijn van minstens 30 weken, of een vergoeding die gelijk is aan het lopend loon dat overeenstemt hetzij met de duur van een opzeggingstermijn van minstens 30 weken, hetzij met het resterende gedeelte van die termijn, heeft recht op outplacement.

82 — outplacement in de bijzondere regeling, conform afdeling 2 van hoofdstuk V van de wet van 5 | september 2001 tot verbetering van de werkgelegenheidsgraad van de werknemers. |

De arbeider die niet voldoet aan de voorwaarden van het outplacement in de algemene regeling ($1) heeft recht op outplacement, mits gelijktijdig voldaan ís aan de volgende voorwaarden:

- hij is niet ontslagen om dringende redenen;

-__op het ogenblik van het ontslag is hij minstens 45 jaar;

- op het ogenblik van het ontslag heeft hij ten minste één jaar ononderbroken dienstanciënniteit bij de werkgever die ontslaat.

Dit recht op outplacement wordt in de sector als volgt versoepeld: - hij is niet ontslagen om dringende redenen; -__op het ogenblik van het ontslag is hij minstens 40 jaar; -__op het ogenblik van het ontslag heeft hij ten minste 5 jaar ononderbroken dienstanciënniteit bij de werkgever die ontslaat.

83 — herstructurering, sluiting of faillissement

Het sectoraal georganiseerd outplacement is, voor de arbeiders die vallen onder 81 of $2, ook van toepassing in het geval van herstructurering, sluiting of faillissement.

Het recht op een sectorale outplacementbegeleiding kan in dit geval, worden uitgebreid tot andere arbeiders dan deze gevat door 81 of 82, op voorwaarde dat outplacementbegeleiding het voorwerp heeft

uitgemaakt van een akkoord op ondernemingsvlak in het raam van een herstructurering of bij sluiting of faillissement van een onderneming. Voor deze uitbreiding is de goedkeuring vereist van het beheerscomité van het Fonds voor bestaanszekerheid, op vraag van de partijen betrokken bij de opmaak van het herstructureringsplan.

De eerste opvang en begeleiding van de arbeiders betrokken bij een herstructurering, sluiting of faillissement gebeuren in de tewerkstellingscellen die daartoe worden opgericht. Woodwize duidt ook het outplacementbureau aan conform art. 7 van deze cao. In dit kader worden tussen Woodwize en de gewestelijke overheden de nodige samenwerkingsovereenkomsten gesloten.

84 — outplacement indien de werkgever zich beroept op de beëindigende medische overmacht

In toepassing van de wet van 7 april 2019 betreffende de sociale bepalingen van de jobsdeal, staat het sectoraal outplacement eveneens open in het geval de werkgever zich op het einde van een reïntegratietraject beroept op de medische overmacht om de arbeidsovereenkomst te beëindigen.

Art. 3. Procedure

Voor de onder artikel 2 881, 2 en 4 vermelde vormen van outplacement volstaat het dat de werkgever aan de arbeider meldt dat hij recht heeft op het sectoraal georganiseerd outplacement, en dat hij zich daarvoor dient te richten tot Woodwize, het opleidingscentrum van de houtsector. De werkgever dient de contactgegevens van Woodwize aan de betrokken arbeider te bezorgen, evenals de manier waarop en de timing waarbinnen hij contact met Woodwize dient op te nemen.

De volgende standaardzin kan daartoe in de ontslagbrief worden opgenomen:

Wij melden u dat u recht heeft op outplacement en dat u daarvoor gebruik kan maken van het sectorale aanbod. U dient zich daarvoor te richten tot

Woodwize vzw,

Hof ter Vleestdreef 3

1070 Brussel

Tel. 02 558 15 51

info@woodwize. be U heeft er in dit kader alle belang bij zo spoedig mogelijk contact op te nemen met Woodwize.

De daarvoor aangestelde consulenten van Woodwize zullen de betrokken arbeider op zijn vraag verder begeleiden en hem in contact brengen met één van de erkende outplacementkantoren waarmee de sector

samenwerkt.

Voor het collectief outplacement ingeval van herstructurering (art. 2 $ 3) wordt de aanvraag en de uitvoering van het outplacementproject gecentraliseerd in uitvoering van het herstructureringsplan.

Art. 4, Inhoud van de outplacementbegeleiding De ontslagen arbeider heeft recht op een outplacementbegeleiding in drie fasen.

De eerste fase (een termijn van 2 maanden ten belope van in het totaal 20 uur begeleiding) houdt in : - kennismaking en psychologische begeleiding voor het verwerken van het ontslag en het

opmaken van een balans voor de arbeider. -  sollicitatietraining en het geven van hulp bij het zoeken naar een nieuwe dienstbetrekking

-__ opvolging en ondersteuning bij sollicitaties.

Indien de arbeider binnen de eerste fase geen betrekking heeft gevonden of geen zelfstandige activiteit heeft aangevat, wordt de begeleiding voortgezet gedurende een tweede fase (de daaropvolgende termijn

van vier maanden) ten belope van in het totaal 20 uur.

Indien de arbeider op het einde van de tweede fase geen nieuwe betrekking heeft gevonden of geen zelfstandige activiteit heeft aangevat, wordt de begeleiding voortgezet gedurende een derde fase (de daaropvolgende termijn van 6 maanden), opnieuw ten belope van ín het totaal 20 uur.

Wanneer de outplacementbegeleiding plaatsheeft tijdens de opzeggingstermijn, worden de begeleidingsuren aangerekend op de tijd dat de arbeider/ster op grond van artikel 41 van de wet van 3 juli 1978 op de arbeidsovereenkomsten afwezig mag zijn om een nieuwe betrekking te zoeken.

Het outplacementaanbod voorzien onder art. 284 is een bijzonder stelsel en wordt georganiseerd zoals voorzien in de wet van 7 april 2019 betreffende de sociale bepalingen van de jobsdeal en voldoet aan dezelfde kwaliteitseisen als de andere vormen van outplacement, maar is specifiek gericht op de werknemer met een medisch probleem.

Art. 5. Engagementen van de arbeider die een beroep doet op outplacement

Om recht te hebben op de outplacementbegeleiding verbindt de ontslagen arbeider zich ertoe, zich bij de VDAB, Actíris of Forem in te schrijven als werkzoekende en hiervan het bewijs te leveren.

Om in fase 2 en 3 recht te hebben op verdere opvolging en begeleiding, verbindt de ontslagen arbeider zich ertoe te goeder trouw mee te werken aan de begeleiding en de aangeboden opleidingen te volgen.

Zodra de arbeider zonder voldoende rechtvaardiging afwezig is, vervalt het recht op verdere ontslagbegeleiding van de sector.

De begeleiding wordt eveneens stopgezet zodra de arbeider een nieuwe betrekking in loondienst of als zelfstandige heeft gevonden. Wanneer de arbeider een nieuwe betrekking heeft gevonden, doch die verliest binnen drie maanden na de indiensttreding, kan op zijn verzoek de outplacementbegeleiding worden hervat in de fase waarin ze was onderbroken.

Art. 6. Engagement van de werkgever

De werkgever dient de ontslagen arbeider te informeren over diens recht op het sectoraal outplacement en zal hem de nodige gegevens daartoe mededelen, zoals omschreven in art 3.

Art. 7. Organisatie

Woodwize vzw is aangesteld om de coördinatie van het sectoraal georganiseerd outplacement te verzorgen.

Het doet daarvoor een beroep op erkende outplacementkantoren die door het Fonds voor bestaanszekerheid worden aangesteld, Het paritair beheerscomité van het fonds voor bestaanszekerheid bevraagt daartoe om de 2 jaar de outplacementkantoren die hun interesse tot (vernieuwing van) samenwerking hebben laten blijken. Deze bevraging resulteert in. samenwerkingsovereenkomsten voor een bepaalde duur van 2 jaar, met maximaal 6 outplacementkantoren. Het beheerscomité beslist tot samenwerking op basis van het dossier dat daartoe door de outplacementkantoren wordt ingediend, en desgevallend op basis van een rapportering door Woodwize vzw over de voorbije samenwerkingsperiode.

Samenwerking is enkel mogelijk met outplacementkantoren die door de Gewesten zijn erkend en die de verbintenissen naleven die hen krachtens de wetgeving en de collectieve arbeidsovereenkomst nr. 82

worden opgelegd.

Eenmaal per jaar zal de evaluatie van het sectoraal outplacement op de agenda van het paritair comité worden gebracht.

Art. 8 Financiering

De kosten aangerekend door de outplacementkantoren worden ten laste genomen door het Fonds voor bestaanszekerheid, en aangerekend op zijn balansprovisie “vormingsactiviteiten’.

Indien de werkgever bij toepassing van art. 81 van de wet van 26 december 2013 de vermindering van 4 weken loon toepast op de verbrekingsvergoeding, en voor het outplacement een beroep doet op art. 2 $1 van deze cao, is hij hiervoor een vergoeding ten belope van 4 weken loon verschuldigd. Deze bijdrage wordt geïnd door het Fonds voor bestaanszekerheid, waar ze zal worden toegevoegd aan de balansprovisie “vormingsactiviteiten’. Tussen Woodwize en het Fonds zullen voor het innen van deze bijdrage de nodige afspraken worden gemaakt.

Ingeval van versoepeling van de voorwaarden tot outplacement, zoals mogelijk op basis van art. 2 83, kan een evenredige inspanning van de werkgever worden gevraagd, te bepalen door het beheerscomité van het Fonds voor bestaanszekerheid. In voorkomend geval wordt ook deze bijdrage toegevoegd aan de balansprovisie ‘vormingsactiviteiten” van het Fonds voor bestaanszekerheid.

Waar mogelijk zal een beroep worden gedaan op de publieke middelen die voor herplaatsing en outplacement ter beschikking worden gesteld, zo bijvoorbeeld via het Sociaal Interventiefonds bij de VDAB, voor ontslagen ten gevolge van een faillissement.

Bij toepassing van het outplacement op basis van art. 284 zal de kost worden doorgefactureerd aan de betrokken werkgever.

Art. 9, Conformiteit met de wetgeving en de collectieve arbeidsovereenkomst nr. 82

De ondertekenaars van deze overeenkomst verklaren dat de werkgevers die een beroep doen op het sectoraal georganiseerd outplacement, voldoen aan de wettelijke en conventionele verplichtingen t.a.v. de doelgroep zoals omschreven in art. 1 en 2.

Ten aanzien van art. 11/5 81 van de wet van 5 september 2001 verklaren de sectorale sociale partners dat de waarde van het sectoraal aangeboden outplacement overeenstemt met minstens 1/12 van het jaarloon van het kalenderjaar dat het ontslag voorafgaat.

Toekenning van deze outplacementbegeleiding doet geen afbreuk aan de bepalingen van de wet op de

arbeidsovereenkomsten ín verband met het ontslag noch aan de aanvullende voordelen die door de andere sectorale collectieve arbeidsovereenkomsten worden verleend.

Art. 10. Duur van de overeenkomst

Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2020.

Art. LI. De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit. |
