Neerlegging-Dépôt: 22/08/2019 Regist.-Enregistr.: 30/08/2019 N°: 153489/C0/106.03

Paritair Subcomité voor de vezelcement

COLLECTIEVE ARBEIDSOVEREENKOMST VAN 8 AUGUSTUS 2019 BETREFFENDE (INDIVIDUEEL) RECHT OP VORMING EN OPLEIDING

hoofdstuk 1. TOEPASSINGSGEBIED

artikel 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Subcomité voor de vezelcement (PSC 106.03).

Onder “werknemers” wordt verstaan: arbeiders en arbeidsters.

hoofdstuk 2. ALGEMENE BEPALINGEN

In uitvoering van de wet van 5 maart 2017 betreffende werkbaar en wendbaar werk zal gestreefd worden om, tegen 2020, gemiddeld 5 opleidingsdagen per VTE per jaar toe te kennen.

De sector voorziet hiertoe in volgend groeipad:

2019: gemiddeld 4 opleidingsdagen per VTE

2020: gemiddeld 5 opleidingsdagen per VTE

instelling van een individueel recht

artikel 2. Elke werknemer heeft het recht om tijdens de collectieve arbeidsovereenkomst één schriftelijke aanvraag tot opleiding te doen bij zijn werkgever in het kader van de professionele activiteit van de onderneming. De werknemer zal hierover binnen de dertig werkdagen een gemotiveerd antwoord ontvangen. Elke individuele aanvraag zal ook individueel behandeld worden.

Wanneer het antwoord voor de aanvrager niet bevredigend is kan hij, eventueel bijgestaan door een afgevaardigde van de syndicale delegatie of de ondernemingsraad, de zaak verder bespreken bij de personeelsdirectie.

In de voor de onderneming gebruikelijke organen zal gerapporteerd worden over negatief beantwoorde aanvragen en zullen ook problemen dienaangaande besproken worden.

hoofdstuk 3. GELDIGHEIDSDUUR

artikel 3. Deze collectieve arbeidsovereenkomst heeft uitwerking met ingang van 1 januari 2019 en treedt buiten werking op 31 december 2020.
