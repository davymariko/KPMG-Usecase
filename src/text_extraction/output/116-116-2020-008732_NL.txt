Bestaanszekerheid

CAO van 23/06/2020 gesloten in het Paritair Comité voor de scheikundige nijverheid betreffende de modaliteiten van een aanvullende werkloosheidsuitkering in geval van schorsing van de uitvoering van de arbeidsovereenkomst omwille van tijdelijke werkloosheid als gevolg van het coronavirus voor de kunststofverwerkende nijverheid van de provincie Limburg

Overwegende de uitzonderlijke situatie waarmee België in het algemeen en de werkgevers en werknemers in het bijzonder te maken krijgt in het kader van de coronacrisis; Deze CAO is van toepassing op de werkgevers en op de arbeiders, hierna “de werknemers” genoemd, van de ondernemingen die gelegen zijn in de provincie Limburg en ressorteren onder het Paritair Comité van de scheikundige nijverheid uit hoofde van hun bedrijvigheid inzake verwerking van kunststoffen.

Met “werknemer(s)” wordt verstaan: de mannelijke en vrouwelijke werknemers.

ARTIKEL 2

Tijdens de duur van deze CAO worden alle dagen tijdelijke werkloosheid niet aangerekend op de “pool” per onderneming uit artikel 8 van de CAO van 22 oktober 2019 tot vaststelling van de arbeidsvoorwaarden voor de kunststofverwerkende nijverheid van de provincie Limburg (registratienummer 156736).

Deze “pool” met het aantal uit te keren bestaanszekerheidsvergoedingen per onderneming wordt jaarlijks vastgesteld door het aantal in de onderneming ingeschreven werknemers op ‘1 januari van ieder kalenderjaar te vermenigvuldigen met 75 dagen. ARTIKEL 3 De bepalingen van deze GAO doen geen afbreuk aan de gunstigere bepalingen die in de ondernemingen bestaan.

ARTIKEL 4— Duur

Deze CAO is gesloten voor een bepaalde duur.

Deze CAO treedt in werking op 1 juli 2020, blijft van toepassing zolang de RVA in het kader van de coronacrisis de notie “tijdelijke werkloosheid wegens overmacht” soepel toepast en de vereenvoudigde procedure blijft hanteren, maar loopt in ieder geval uiterlijk op 31 augustus 2020 af.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.

ARTIKEL 5

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
