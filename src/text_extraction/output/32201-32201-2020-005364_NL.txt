Neerlegging-Dépôt: 24/04/2020 Regist.-Enregistr.: 30/04/2020 N°: 158303/C0/322.01

Paritair subcomité voor de erkende ondernemingen die buurtwerken of — diensten leveren

Collectieve arbeidsovereenkomst van 22/04/2020

RECHTHEBBENDEN EN MODALITEITEN VAN TOEKENNING EN VAN UITKERING VAN AANVULLENDE VERGOEDINGEN TEN LASTE VAN HET FONDS VOOR BESTAANSZEKERHEID VOOR DE

ONDERNEMINGEN DIE BUURTWERKEN OF — DIENSTEN LEVEREN

Hoofdstuk I: Toepassingsgebied

Artikel 1 - Deze collectieve arbeidsovereenkomst is van toepassing op de werkgevers en op de werknemers van de ondernemingen die ressorteren onder het Paritair Subcomité voor de erkende ondernemingen die buurtwerken of — diensten leveren.

Artikel 2 — In toepassing van de collectieve arbeidsovereenkomst van 9 november 2005 van het paritair subcomité voor de erkende ondernemingen die buurtwerken of — diensten leveren, tot oprichting van een fonds voor bestaanszekerheid en tot vaststelling van zijn statuten, worden de volgende aanvullende vergoedingen toegekend ten laste van het Fonds voor bestaanszekerheid voor de ondernemingen die buurtwerken of — diensten leveren, hierna aangeduid als het Fonds:

1° een eindejaarspremie ;

2° een syndicale premie.

Hoofdstuk II: Eindejaarspremie

Artikel 3 — 8 1. Vanaf het jaar 2016 wordt de eindejaarspremie verhoogd tot 4,50% van de brutolonen die op jaarbasis aan de werknemer worden betaald tijdens de referteperiode bepaald in 8 3. De periodes van moederschapsverlof worden in aanmerking genomen voor de berekening van de eindejaarspremie.

De premie wordt in de loop van de maand december van het lopende kalenderjaar

uitbetaald door het Fonds.

82. De voorwaarden zijn de volgende :

- tijdens het lopende kalenderjaar verbonden zijn door een arbeidsovereenkomst in een bij artikel 1 van de onderhavige collectieve arbeidsovereenkomst bedoelde onderneming;

- een anciënniteit hebben van minstens 65 arbeidsdagen (dagen waarvoor inhoudingen voor de sociale zekerheid werden gedaan) in de sector gedurende de referteperiode zoals bepaald in 8 3.

Dagen van tijdelijke werkloosheid wegens

economische redenen worden gelijkgesteld met

de arbeidsdagen vermeld in de vorige alinea, met een maximum van 26 dagen per referteperiode.

83. De referteperiode vangt aan op 1 juli van het vorige kalenderjaar en eindigt op 30 juni van het lopende kalenderjaar. Deze referteperiode geldt ook voor de loonmassa die dient als basis voor de berekening van de eindejaarspremie.

Artikel 4 — De premie wordt in de loop van de maand december toegekend volgens de door de Raad van beheer van het Fonds vastgestelde modaliteiten.

Hoofdstuk III: Syndicale premie

Artikel 5 - Een syndicale premie wordt toegekend aan de werknemers die het recht verworven hebben op de eindejaarspremie zoals voorzien in hoofdstuk I, artikel 3 82 en 83 van de onderhavige collectieve arbeidsovereenkomst en die lid zijn van een van de representatieve interprofessionele organisaties van werknemers die op nationaal niveau een federatie vormen, voor zover zij tijdens de referteperiode tewerkgesteld werden in een bij artikel 1 van de onderhavige collectieve arbeidsovereenkomst bedoelde onderneming.

Artikel 6 — De toepassingsmodaliteiten, alsmede het bedrag van de syndicale premie worden jaarlijks vastgesteld door een unanieme beslissing van de raad van beheer van het Fonds, en ter goedkeuring voorgelegd aan het paritair comité,

Voor het jaar 2019 wordt dit bedrag vastgesteld op 110 €.

Voor het jaar 2020 wordt dit bedrag vastgesteld op 120 €,

Artikel 7 — 8 1. In de loop van de maand december van elk jaar stuurt het Fonds aan de werknemers een formulier volgens de modaliteiten bepaald door de raad van beheer van het Fonds.

82. Bij ontvangst overhandigen de werknemers het formulier aan hun syndicale organisatie. Deze syndicale organisatie stort het bedrag aan de rechthebbende.

Hoofdstuk IV: Slotbepalingen

Artikel 8 - Deze collectieve arbeidsovereenkomst treedt in werking op 1 januari 2020 en wordt gesloten voor onbepaalde duur. Zij vervangt de bepalingen van

- de collectieve arbeidsovereenkomst van 6 juni 2016, gesloten in het paritair subcomité voor de erkende ondernemingen die buurtwerken of — diensten leveren, betreffende de rechthebbenden en modaliteiten van toekenning en van uitkering van aanvullende vergoedingen ten laste van het Fonds voor Bestaanszekerheid, geregistreerd op de Griffie van de Administratie van collectieve arbeidsbetrekkingen onder het nummer 134435/CO/322.01

- de collectieve arbeidsovereenkomst van 25 augustus 2017 inzake wijzigingen aan de cao “rechthebbenden en modaliteiten van toekenning en van uitkering van aanvullende vergoedingen ten laste van het fonds voor bestaanszekerheid voor de ondernemingen die buurtwerken of -diensten leveren” geregistreerd op de Griffie van de Administratie van collectieve arbeidsbetrekkingen onder het nummer 141963/CO/322.01

Zij kan worden opgezegd op verzoek van de meest gerede partij, mits een opzegging van zes maanden, gericht bij ter post aangetekende brief aan de voorzitter van het paritair subcomité voor de erkende ondernemingen die buurtwerken of —diensten leveren.

Overeenkomstig artikel 14 van de wet van 5 december 1968 betreffende de collectieve

arbeidsovereenkomsten en de paritaire comités worden, voor wat betreft de ondertekening van deze collectieve  arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
