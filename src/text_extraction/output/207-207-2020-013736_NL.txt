Bestaanszekerheid

CAO van 17/11/2020 gesloten in het Paritair Comité voor de bedienden van de scheikundige nijverheid houdende de interpretatie van artikel 4 van de collectieve arbeidsovereenkomsten 3/04/2020 (registratienummer 158.551), 23/06/2020 (registratienummer 159.513) en 15/09/2020 (registratienummer 161.277) betreffende een aanvullende werkloosheidsuitkering in geval van schorsing van de uitvoering van de arbeidsovereenkomst omwille van tijdelijke werkloosheid gerelateerd aan het coronavirus.

Overwegende de uitzonderlijke situatie waarmee België in het algemeen en de werkgevers en de werknemers in het bijzonder te maken krijgt in het kader van de coronacrisis; Deze CAO is van toepassing op de werkgevers van de ondernemingen welke ressorteren onder het Paritair Comité voor de bedienden uit de scheikundige nijverheid en op de bedienden waarvan de functies opgenomen zijn in de classificatie der functies opgesteld door dit Paritair Comité, hierna “de werknemer(s)” genoemd.

Met “werknemer(s)” wordt verstaan: de mannelijke en vrouwelijke werknemers. ARTIKEL 2

Deze interpretatieve collectieve arbeidsovereenkomst wordt gesloten om aan artikel 4 van de collectieve arbeidsovereenkomsten van 3/04/2020 (registratienummer 158.551), 23/06/2020 (registratienummer 159.513) en 15/09/2020 (registratienummer 161.277) betreffende een aanvullende werkloosheidsuitkering in geval van schorsing van de uitvoering van de arbeidsovereenkomst omwille van tijdelijke werkloosheid gerelateerd aan het coronavirus de betekenis te geven die de Sociale Partners bij de aanneming van deze bepaling hebben willen geven. ARTIKEL 3

Artikel 4 van de collectieve arbeidsovereenkomsten van 3/04/2020 (registratienummer 158.551), 23/06/2020 (registratienummer 159.513) en 15/09/2020

(registratienummer 161.277) betreffende een aanvullende werkloosheidsuitkering in geval van schorsing van de uitvoering van de arbeidsovereenkomst omwille van tijdelijke werkloosheid gerelateerd aan het coronavirus dienst als volgt te worden geïnterpreteerd:

Tijdens de duur van deze CAO alle dagen tijdelijke werkloosheid, met inbegrip van alle dagen tijdelijke werkloosheid gerelateerd aan het coronavirus in het kader van de CAO van 20 juni 2017 betreffende de minimum eindejaarspremie voor de bedienden uit de scheikundige (registratienummer 141367) worden gelijkgesteld met werkelijke arbeid. ARTIKEL 4

De bepalingen van deze CAO doen geen afbreuk aan de gunstigere bepalingen die in de ondernemingen bestaan.

ARTIKEL 5 — Duur

Deze CAO is gesloten voor een bepaalde duur.

Deze CAO treedt in werking op 13 maart 2020 en loopt op 31 december 2020 af.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.

ARTIKEL 6

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
