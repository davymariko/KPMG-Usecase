N°: 158566/C0/223 NATIONAAL PARITAIR COMITE VOOR DE SPORT (223)

CAO van 28/04/2020

betreffende de loon-en arbeidsvoorwaarden van de betaalde voetbaltrainer

Hoofdstuk 1 :Toepassingsgebied

Artikel 1 De CAO is van toepassing op de voetbalclubs en de betaalde voetbaltrainers die gebonden zijn door een arbeidsovereenkomst waarvan het loon het bedrag overschrijdt dat is vastgesteld in overeenstemming met de wet van 24 februari 1978 betreffende de arbeidsovereenkomst voor

betaalde sportbeoefenaars. Hoofdstuk 2 : Duurtijd

Artikel 2 De CAO wordt gesloten voor een bepaalde duur, ingaande vanaf í juli 2020 tot en met 30 juni 2022.

Hoofdstuk 3: Algemene bepalingen

Artikel 3 SiNiettegenstaande elke uitdrukkelijke bepaling van de overeenkomst, wordt de tussen een club- werkgever en een voetbaltrainer gesloten overeenkomst als voetbaltrainer, aanzien als een arbeidsovereenkomst voor bedienden en geregeld door de bepalingen van desbetreffende wetgeving, zijnde de wet van 24 februari 1978 en 3 juli 1978.

82 De partijen erkennen het belang van het sociaal overleg en onderschrijven dat reglementaire bepalingen die een invloed hebben op het statuut of de arbeidssituatie van de betaalde voetbaltrainer, steeds voorafgaand aan de reglementaire goedkeuring dienen te worden overlegd tussen de sociale partners als belangrijkste stakeholders. Dit houdt ook in dat sociale partners er zich toe verbinden geen reglementaire bepalingen goed te keuren die in strijd zijn met wettelijke of conventionele bepalingen.

Hoofdstuk 4 : Sociale zekerheid

Artikel 4 Inzake de toepassing van de sociale zekerheid worden de voetbaltrainers volledig gedekt door het

K.B. van 28 november 1969. De uitzonderingsregeling van artikel 6 en 6bis van het K.B. inzake de betaalde sportbeoefenaars is derhalve niet van toepassing.

Hoofdstuk 5 : Minimum aantal betaalde trainers Artikel 5 Elke club moet verplicht een minimum aantal betaalde voetbaltrainers onder contract hebben, afhankelijk van de afdeling waarin de club uitkomt (inclusief jeugdopleiding) :

| Neerlegging-Dépôt: 07/05/2020 Regist.-Enregistr.: 25/05/2020

Nationale afdeling 1 A : 3 betaalde voetbaltrainers met minimum het voltijdse loon voor betaalde

sportbeoefenaar

3 betaalde voetbaltrainers met minimum het deeltijds loon voor betaalde sportbeoefenaar

Nationale afdeling 1B : 2 betaalde voetbaltrainers met minimum het voltijds loon voor betaalde sportbeoefenaar 2 betaalde voetbaltrainers met minimum het deeltijds loon voor betaalde

sportbeoefenaar

Hoofdstuk 6 : Loon

Artikel 6 S1Het loon van de betaalde voetbaltrainer (in arbeidsrechtelijke zin) bestaat uit volgende elementen :

- __ Het vast bruto maandsalaris

- De wedstrijdpremies

- Andere contractuele vergoedingen

- De contractuele voordelen in natura, onder meer het beschikken over een woning, een

voertuig of andere voordelen in natura

82 Het loon moet contractueel voldoende bepaalbaar zijn (vaste wedde, voordelen in natura, premies‚…) zodat reeds uit het contract blijkt of het minimumloon gerespecteerd werd.

83 Het effectieve loon moet minstens gelijk zijn aan het theoretisch minimum bedrag zoals dit vastgelegd wordt door het nationaal paritair comité voor de sport op grond van de wet van 24 februari 1978. De betaalde voetbaltrainer dient elke maand van het contract, dat minimaal loopt tot het einde van

het seizoen, verloond te worden. Maandelijks dient minstens 1/12e van het vastgelegde minimumloon te worden betaald, rekening houdende met artikel 12.

Hoofdstuk 7 : Proefbeding

Artikel 7 De partijen komen overeen om geen proefbeding op te nemen in de contracten omdat dit

in de sportsector niet wenselijk wordt geacht.

Sanctie : in geval er toch een proefbeding wordt opgenomen en de overeenkomst voortijdig door de club wordt beëindigd tijdens de looptijd van de proefperiode, is niet de verkorte maar de normale verbrekingsvergoeding van toepassing.

Hoofdstuk 8 : Vakantiegeld

Artikel 8 De voetbaltrainers hebben in de maand juni recht op dubbel vakantiegeld voor de prestaties

geleverd in het vorige kalenderjaar en op vakantiegeld uit dienst voor de prestaties geleverd in het lopende kalenderjaar bij einde tewerkstelling, overeenkomstig de wet van 28 juni 19/1 op de jaarlijkse vakantie voor werknemers en haar uitvoeringsbesluiten. Het vakantiegeld is niet inbegrepen in de normale maandelijkse bezoldiging. Hiervan kan contractueel niet worden afgeweken.

Hoofdstuk 9 : Eindejaarspremie

Artikel 9 De club betaalt aan de voetbaltrainer in de maand december een eindejaarspremie gelijk aan het vast maandloon à rato van het aantal gepresteerde of gelijkgestelde maanden in dat kalenderjaar

2

met een minimum van 1/12e van het minimumloon, bepaald door het paritair comité voor de sport. De eindejaarspremie is niet inbegrepen in de normale maandelijkse bezoldiging. Hiervan kan contractueel niet afgeweken worden.

Hoofdstuk 10 : Syndicale premie

Artikel 10 S1 De betaalde voetbaltrainer gebonden door een arbeidsovereenkomst bij een club uit de

nationale afdeling 1A of 1B heeft recht op een syndicale premie ten bedrage van 100 euro.

82 Voor de toekenningsvoorwaarden en de betalingsmodaliteiten wordt verwezen naar de CAO van 7 juni 2006 betreffende de syndicale premie voor betaalde voetballers.

Hoofdstuk 11: CAO-premie

Artikel 11 Vanaf 1 januari 2018 heeft de betaalde voetbaltrainer die per 1 februari langer dan 16/32/48 maanden ononderbroken bij de club in dienst is, recht op een CAO-premie op basis van getrouwheid (anciënniteit) : méér dan 16 maanden in dienst als betaalde voetbaltrainer 500 euro, méér dan 32 maanden in dienst als betaalde voetbaltrainer 1000 euro, méér dan 48 maanden in dienst als betaalde voetbaltrainer 1500 euro. Het ononderbroken in dienst zijn wordt bepaald door de in het (de) contract(en) vooropgestelde duurtijd. De maand van uitbetaling is februari van het seizoen waarin de respectievelijke voorwaarden voldaan zijn. De betaalde voetbaltrainer die in februari niet meer in dienst is, heeft hierop geen recht meer.

Hoofdstuk 12 : Minimumloon

Artikel 12 Partijen komen overeen dat de clubs aan de betaalde voetbaltrainers boven het jaarlijks geïndexeerd minimumloon voor een betaalde voetbaltrainer :

1000 euro waarborgen gedurende het seizoen 2020-2021; 1000 euro waarborgen gedurende het seizoen 2021-2022.

Hoofdstuk 13 : Einde contract

. Artikel 13 De voetbaltrainer van wie het contract afloopt om welke reden ook, is vrij om een arbeidsovereenkomst af te sluiten met een andere club naar zijn keuze. De club-werkgever mag op geen enkele wijze de onderhandelingsvrijheid van de voetbaltrainer belemmeren.

Artikel 14 In geval van voortijdige verbreking of beëindiging van de arbeidsovereenkomst, zijn de bepalingen van de wet van 3 juli 1978 van toepassing. De club dient aan de trainer met onmiddellijke ingang de verplichte sociale documenten te overhandigen.

Artikel 15 De club-werkgever kan de voetbaltrainer niet op non-actief stellen om sportieve redenen. Een dergelijke handeling wordt gelijkgesteld met een onrechtmatig ontslag vanwege de club-werkgever.

Artikel 16 In geval van voortijdige verbreking van de arbeidsovereenkomst door één van de partijen, moet de verbrekende partij aan de andere een verbrekingsvergoeding betalen in overeenstemming met de bepalingen van de wet van 3 juli 1978.

dn nn va

Artikel 17 In geval van betwisting over de toepasselijke verbrekingsvergoeding bij ontslag gegeven door de club aan de trainer, wordt aan de trainer op het ogenblik van de kennisgeving van het ontslag in ieder geval een minimaal voorschot uitbetaald van twee weken het contractuele vaste loon ten titel van verbrekingsvergoeding evenals de nog verschuldigde vergoedingen tot op de datum van het ontslag met inbegrip van het vakantiegeld en de eindejaarspremie. Het voorschot wordt in mindering gebracht op de uiteindelijk verschuldigde verbrekingsvergoeding.

Artikel 18 In geval het ontslag wordt gegeven binnen de laatste twee weken van de contractueel voorziene duurtijd bij een contract van bepaalde duur, wordt het voorschot voor wat betreft de verbrekingsvergoeding beperkt tot het bedrag gelijk aan het lopend loon tot aan het bereiken van die termijn.

Artikel 19 81 Indien de club-werkgever het voorschot niet of niet tijdig uitbetaald, wordt het verschuldigde voorschot, verhoogd met de wettelijke intresten, aangerekend op de eerstvolgende uitbetaling van de TV- gelden (september-januari-mei) voor wat betreft de voetbalclubs van eerste nationale afdeling 1A en 1B.

S2 Alle andere voetbaltrainers dan deze van de nationale afdelingen 1A en 1B hebben in geval van niet of niet-tijdige uitbetaling van het voorschot bijkomend recht op 50 euro per dag vertraging, te rekenen vanaf de eerste dag na het einde van de maand volgend op de kennisgeving van het ontslag.

Hoofdstuk 14 : Arbeidsreglement

Artikel 20 Alle clubs dienen gebruik te maken van een arbeidsreglement.

Hoofdstuk 15 : Weddenschappen

Artikel 21 De voetbaltrainers verbinden er zich toe om niet deel te nemen aan weddenschappen van welke aard ook die betrekking hebben op voetbalwedstrijden van de club.

In geval van mogelijke betwistingen wordt de zaak voorgelegd aan het nationaal paritair comité voor de sport.

Hoofdstuk 16 : Juridische commissies

Artikel 22 De partijen erkennen de vertegenwoordiging van de in het paritair comité voor de sport zetelende vakbonden in de juridische commissies of comités van de K.B.V.B. die loon-en arbeidsvoorwaarden behandelen en de bijstand van de trainer door die vakbonden voor diezelfde commissies of comités.

Hoofdstuk 17: Disciplinaire bevoegdheid

Artikel 23 De partijen erkennen in principe het reglement van de K.B.V.B. in haar disciplinaire bevoegdheden, onverminderd het recht de definitieve uitspraken, na uitputting van de interne rechtsmiddelen te onderwerpen aan de marginale toetsing van een arbitrage of van de rechtbanken.

Hoofdstuk 18 : Discriminatie, racisme en integriteit van trainer of club

4

Artikel 24 Noch de club noch de trainer zullen discriminatoire daden stellen of discriminatoire ideeën verkondigen in het kader van de relatie werkgever-werknemer.

De ondertekende partijen veroordelen elke discriminatoire of racistische handeling van de werkgever en/of de werknemer in het kader van hun werkzaamheid binnen de voetbalsector. De sociale partners veroordelen ook alle inbreuken tegen de integriteit van de trainer en/of club.

Hoofdstuk 19: Ondertekening van deze collectieve arbeidsovereenkomst

Artikel 25 Overeenkomstig artikel 14/1 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de Voorzitter en de Secretaris ondertekende en door de leden goedgekeurde notulen van de vergadering.
