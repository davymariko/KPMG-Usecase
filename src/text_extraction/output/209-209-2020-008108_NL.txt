PARITAIR COMITÉ 209 VOOR DE BEDIENDEN VAN DE METAALFABRIKATENNIJVERHEID

Collectieve arbeidsovereenkomst van 18 mei 2020

Solidariteitstoezegging aanvullend pensioen Tijdelijke werkloosheid ‘CORONAVIRUS’

Artikel 1. Deze collectieve arbeidsovereenkomst is van toepassing op de werkgevers en werknemers met een arbeidsovereenkomst voor bedienden die behoren tot het Paritair Comité voor de bedienden van de metaalfabrikatennijverheid, en die vallen onder het toepassingsgebied van het sociaal sectoraal pensioenstelsel zoals bepaald in de collectieve arbeidsovereenkomst van 9 december 2019 tot wijziging van het reglement van de groepsverzekering die het sociale sectorale pensioenstelsel uitvoert en van de sectorale technische nota — verduidelijking bij een aantal aspecten van het sectorale pensioenstelsel (met registratienummer 157451/CO/209).

Artikel 2. Deze collectieve arbeidsovereenkomst vult de bijzondere voorwaarden van het reglement dat de solidariteitstoezegging uitvoert in sectie 2 van bijlage 1 aan de collectieve arbeidsovereenkomst van 9 december 2019, aan met tijdelijke bepalingen in het kader van de maatregelen als gevolg van het ‘Coronavirus’.

Artikel 3. $1. De solidariteitstoezegging voor de financiering van de opbouw van het aanvullend pensioen tijdens periodes van tijdelijke werkloosheid zoals bedoeld in artikel 3.1 van de bijzondere voorwaarden van het reglement dat de solidariteitstoezegging uitvoert, wordt eveneens toegekend voor periodes van tijdelijke werkloosheid wegens overmacht-Coronavirus tijdens het eerste en tweede trimester van 2020.

S2. Het toegekende bedrag per dag tijdelijke

werkloosheid wegens overmacht-Coronavirus bedraagt Î euro per dag.

83. De toepassing en de mogelijke verlenging van de duurtijd van deze maatregel zullen door de ondertekenende partijen worden geëvalueerd in september 2020, rekening houdend met een controle van de budgettaire impact.

Artikel 4. Deze collectieve arbeidsovereenkomst wordt gesloten voor bepaalde duur vanaf 1 januari 2020 tot en met 30 juni 2020.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
