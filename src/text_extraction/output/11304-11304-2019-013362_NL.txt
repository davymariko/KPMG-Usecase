COLLECTIEVE ARBEIDSOVEREENKOMST VAN 3 OKTOBER 2019 BETREFFENDE DE TOEKENNING VAN EEN SECTORAAL CONVENTIONEEL STELSEL VAN WERKLOOSHEID MET BEDRIJFSTOESLAG (SWT) VOOR DE PERIODE VAN 2021 — 2022 VOOR ARBEIDERS MET EEN LANGE LOOPBAAN IN HET PARITAIR SUBCOMITE VOOR DE PANNENBAKKERIJEN

HOOFDSTUK I— TOEPASSINGSGEBIED

Artikel 1 Deze collectieve arbeidsovereenkomst is van toepassing op de werkgevers en arbeiders van de ondernemingen welke ressorteren onder het Paritair Subcomité voor de pannenbakkerijen.

De termen ‘arbeider’, ‘hij’, ‘zij’, … verwijzen naar arbeiders en arbeidsters.

Artikel 2 Deze collectieve  arbeidsovereenkomst wordt gesloten ter uitvoering van het KB van 3 mei 2007 tot regeling van het stelsel van werkloosheid met bedrijfstoeslag (hierna KB van 3 mei 2007).

Deze collectieve arbeidsovereenkomst wordt tevens gesloten ter uitvoering van de volgende cao's gesloten in de Nationale Arbeidsraad (NAR).

nr. 141 van 23 april 2019 tot invoering voor de periode van 1 januari 2021 tot 30 juni 2021 van een stelsel van bedrijfstoeslag voor sommige oudere werknemers met een lange loopbaan die worden ontslagen;

nr. 142 van 23 april 2019 tot vaststelling op interprofessioneel niveau, voor 2021 en 2022, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die ontslagen worden;

nr. 17 van 19 december 1974 tot invoering van een regeling van aanvullende vergoeding ten gunste van sommige bejaarde werknemers indien zij worden ontslagen (hierna CAO nr. 1/7).

Niettegenstaande het feit dat deze collectieve arbeidsovereenkomst gesloten is voor een periode van 2 jaar, gaande van Ì januari 2021 tot en met 31

0 > ©

december 2022, is het toepassingsgebied uitdrukkelijk beperkt tot de arbeiders met een lange loopbaan, die ontslagen worden tijdens de periode gaande van | januari 2021 tot 30 juni 2021 en de leeftijd van 59 jaar bereikt hebben uiterlijk op 30 juni 2021 en op het ogenblik van de beëindiging van de arbeidsovereenkomst.

HOOFDSTUK II — SWT LANGE LOOPBAAN

Artikel 3 Overeenkomstig de bepalingen van artikel 3,87 van

het KB van 3 mei 2007 en onder voorbehoud van

eventuele aanpassingen aangebracht aan deze reglementering, wordt een recht op bedrijfstoeslag voor het conventioneel stelsel van werkloosheid

(SWT) toegekend voor arbeiders die worden

ontslagen (behalve in geval van dringende reden) en

die cumulatief aan de volgende voorwaarden voldoen:

- Recht hebben op een wettelijke werkloosheidsuitkering;

-__ De arbeiders ontslagen tussen 1 januari 2021 et 30 juni 2021, moeten de leeftijd van 59 jaar bereiken uiterlijk op 30 juni 2021 en op het ogenblik van de beëindiging van de arbeidsovereenkomst;

- Op het ogenblik van de beëindiging van de arbeidsovereenkomst een beroepsloopbaan van 40 jaar als loontrekkende kunnen bewijzen;

- Een sectoranciënniteit van 10 jaar kunnen aantonen.

Artikel 4 Het netto-referteloon wordt berekend op basis van de voltijdse arbeidsprestaties die de arbeider uitoefende vóór de aanvang van eventuele deeltijdse prestaties in het kader van tijdskrediet.

Artikel 5 Partijen komen overeen om op bedrijfsvlak initiatieven te ondersteunen die de inzetbaarheid van de medewerkers op lange termijn verzekeren. Concreet kan het hier gaan over initiatieven op vlak van opleiding, competentiemanagement en loopbaanplanning.

Tevens engageren de partners zich om het “vast klikken” voor de systemen waar dit mogelijk is, actief te promoten.

HOOFDSTUK III — VRIJSTELLING VAN AANGEPASTE BESCHIKBAARHEID

Artikel 6 In toepassing van artikel 22 8 3 van het KB van 3 mei 2007 kunnen arbeiders op hun vraag vrijgesteld worden van de verplichting aangepast beschikbaar te zijn

HOOFDSTUK IV — GELDIGHEID

Artikel 7 Deze collectieve arbeidsovereenkomst is gesloten voor een bepaalde duur en treedt in werking op 01.01.2021 en houdt op van kracht te zijn op 31.12.2022.

Zij zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij Koninklijk Besluit wordt gevraagd.
