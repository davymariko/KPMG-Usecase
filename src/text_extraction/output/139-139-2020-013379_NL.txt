Neerlegging-Dépôt: 12/11/2020 Regist.-Enregistr.: 10/12/2020 N°: 162300/C0/139

Paritair Comité voor de binnenscheepvaart

Collectieve arbeidsovereenkomst van 22 oktober 2020 tot opheffing van de collectieve arbeidsovereenkomst van 5 december 2019 inzake de eindejaarspremie

Artikel 1.: Toepassingsgebied

Deze collectieve arbeidsovereenkomst is van toepassing op de werkgevers en op de werknemers van de ondernemingen die onder het Paritair Comité voor de binnenscheepvaart ressorteren, uitgezonderd de ondernemingen met als activiteit sleepdiensten. Tevens zijn uitgezonderd uit het toepassingsgebied van deze CAO de studenten onderworpen aan de solidariteitsbijdrage en leerlingen.

Art. 2: Bedrag van de eindejaarspremie

De in artikel 1 bedoelde werknemers hebben ten laste van het “Fonds voor de Rijn- en binnenscheepvaart” recht op een eindejaarspremie.

De eindejaarspremie is gelijk aan 8.05 pct. berekend op het brutoloon zoals gekend in de DmfA onder de looncode:1,3 en 4 welke verdiend werd tijdens de referentieperiode welke loopt van 1 oktober van het voorgaande jaar tot 30 september van het jaar waarop de premie betrekking heeft.

Voor de werknemers die tewerkgesteld worden in de systeemvaart is de eindejaarspremie eveneens gelijk aan 9,50 pct. berekend op het brutoloon zoals gekend in de DmfA onder de looncode:1,3 en 4 welke verdiend werd tijdens de referentieperiode welke loopt van 1 oktober van het voorgaande jaar tot 30 september van het jaar waarop de premie betrekking heeft.

Het in aanmerking te nemen loon wordt tevens verhoogd met een forfaitair bedrag van 30 EUR per dag afwezigheid wegens ziekte of arbeidsongeval welke zich tijdens de referentieperiode heeft voorgedaan en niet is gedekt door het gewaarborgd weekloon voor werknemers. Voor de werkgevers die hun loonaangiften bij de Rijksdienst voor Sociale Zekerheid indienen volgens het stelsel van de vijfdagenweek, worden de bedoelde afwezigheidsdagen vermeerderd met de breuk 6/5.

Het forfaitair bedrag kan op 1 januari van elk jaar worden herzien.

Het “Fonds voor de Rijn- en binnenscheepvaart “betaalt de eindejaarspremie uiterlijk voor 8 januari van het jaar volgend op dit waarop de premie betrekking heeft.

Art. 3.: Ondernemingen met een gunstigere regeling

In de ondernemingen waar gunstigere regelingen inzake de eindejaarspremie bestaan, blijven deze behouden, met dien verstande dat het bedrag van de eindejaarspremie bedoeld in artikel 2 in mindering mag worden gebracht van de bestaande eindejaarspremie

Art. 4.: Financiering van de eindejaarspremie

bekt En nde cl he Ee Fe weent veen se veer Meh et In uitvoering van artikel 5 van de CAO statuten van 22 ) oktober 2 2020 en ter financiering v; van deze eindejaarspremie zijn de in artikel 1 bedoelde werkgevers, een procentuele bijdrage van 11,02 pct. berekend op het brutoloon berekend aan 108 pct. zoals gekend in de DmfA onder de looncode:1,3 en 4, verschuldigd aan het “Fonds voor de Rijn- en binnenscheepvaart”.

Voor de werkgevers die personeel tewerkstellen in de systeemvaart wordt de procentuele bijdrage vastgesteld op 13,05 pct. berekend op het brutoloon berekend aan 108 pct. zoals gekend in de DmfA onder de looncode:1,3 en 4

De eindejaarspremie betaald door het “Fonds voor de Rijn- en binnenscheepvaart” wordt berekend op basis van de brutolonen aan 108% aangegeven in de DmfA aangifte onder de looncodes 1,3 en 4 tijdens de referentieperiode welke loopt van 1 oktober van het voorgaande jaar tot 30 september van het jaar waarop de premie betrekking heeft.

Art. 5: Opheffing bestaande CAO

Deze CAO heft de CAO van 5 december 2019 (Reg. Nr. 156739/CO/139) op.

Art. 6: Slotbepalingen

Deze collectieve arbeidsovereenkomst heeft uitwerking met ingang van 1 januari 2021 en is gesloten voor onbepaalde tijd

Elk van de ondertekende partijen kan ze opzeggen mits een opzeggingstermijn van 6 maanden in acht wordt genomen.

De opzegging wordt bij een ter post aangetekende brief aan de voorzitter van het Paritair comité voor de binnenscheepvaart en aan elk van de ondertekenende partijen betekend en heeft uitwerking de derde werkdag na de datum van verzending.

Art. 7: Specifieke clausule

Overeenkomstig artikel 14 van de wet van 5 december 1968 betreffende de collectieve

…_ arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
