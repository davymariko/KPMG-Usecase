Paritair Comité voor begrafenisondernemingen Collectieve arbeidsovereenkomst 13 november 2019

Tijdskrediet, loopbaanvermindering en landingsbanen

HOOFDSTUK I. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en werknemers van de ondernemingen die ressorteren onder het Paritair Comité voor de begrafenisondernemingen.

Voor de toepassing van deze collectieve arbeidsovereenkomst wordt onder “werknemers” verstaan : de mannelijke en de vrouwelijke bedienden, de arbeiders en arbeidsters.

HOOFDSTUK IL. Algemene bepalingen

Art. 2. Deze collectieve arbeidsovereenkomst wordt gesloten in toepassing van de collectieve arbeidsovereenkomst nr. 103 van 27 juni 2012 tot invoering van een stelsel van tijdskrediet, loopbaanvermindering en landingsbanen, die werd gesloten in de Nationale Arbeidsraad en laatst werd gewijzigd door de collectieve arbeidsovereenkomst nr. 103tervan 20 december 2016.

Deze collectieve arbeidsovereenkomst wordt eveneens gesloten in toepassing en tot uitvoering van de collectieve arbeidsovereenkomst nr. 137 van 23 april 2019, gesloten in de Nationale Arbeidsraad, tot vaststelling voor 2019-2020 van het interprofessioneel kader voor de verlaging van deleeftijdsgrens naar 55 en 57 jaar, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering.

HOOFDSTUK UL Recht op tijdskrediet met motief

Art. 3. De werknemers bedoeld in artikel 1 kunnen aanspraak maken op voltijds, halftijds of 1/5de tijdskrediet met motief gedurende :

- maximum 51 maanden overeenkomstig de in artikel 2 bedoelde collectieve arbeidsovereenkomst nr. 103ter, artikel 4, $ 1 en de bijbehorende reglementering (zorgkrediet);

- maximum 36 maanden overeenkomstig de in artikel 2 bedoelde collectieve arbeidsovereenkomst nr. 103ter, artikel 4, 8 2 en de bijbehorende reglementering (opleiding).

HOOFDSTUK IV. Landingsbanen

Art. 4. In toepassing van artikel 3 van de collectieve arbeidsovereenkomst nr. 137 van 23 april 2019, gesloten in de Nationale Arbeidsraad, wordt de leeftijd op 55 jaar gebracht voor de werknemers die in toepassing van artikel 8, $ 1 en $ 2 van de collectieve arbeidsovereenkomst nr. 103 van 27 juni 2012, hun arbeidsprestaties verminderen met 1/5de en die voldoen aan de voorwaarden zoals bepaald in artikel 6, $ 5 van het Koninklijk besluit van 12 december 2001, gewijzigd door artikel 4 van het Koninklijk besluit van 30 december 2014.

In toepassing van artikel 3 van de collectieve arbeidsovereenkomst nr. 137 van 23 april 2019, gesloten in de Nationale Arbeidsraad, wordt de leeftijd op 57 jaar gebracht voor de werknemers die in toepassing van artikel 8, $ 1 en $ 2 van de collectieve arbeidsovereenkomst nr. 103 van 27 juni 2012, hun arbeidsprestaties verminderen tot een halftijdse betrekking en die voldoen aan de voorwaarden zoals bepaald in artikel 6, $ 5 van het Koninklijk besluit van 12 december 2001, gewijzigd door artikel 4 van het Koninklijk besluit van 30 december 2014 :

- Ofwel 35 jaar beroepsverleden als loontrekkende kunnen rechtvaardigen in de zin van artikel 3, $ 3 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag;

- Ofwel tewerkgesteld zijn :

a) ofwel minstens 5 jaar gerekend van datum tot datum, in een zwaar beroep in de zin van artikel 3, $ 1 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag. Deze periode van 5 jaar moet gelegen zijn in de loop van de voorafgaande 10 kalenderjaren, gerekend van datum tot datum

b) ofwel minstens 7 jaar gerekend van datum tot datum, In een zwaar beroep in de zin van artikel 3, 8 1 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag. Deze periode van 7 jaar moet gelegen zijn in de loop van de laatste 15 kalenderjaren, gerekend van datum tot datum;

c) ofwel minimaal 20 jaar in een arbeidsregime zoals bedoeld in artikel 1 van de collectieve arbeidsovereenkomst nr. 46 van 23 maart 1990 en algemeen verbindend verklaard bij het koninklijk besluit van 10 mei 1990.

Art. 5. In uitvoering van artikel 8, $ 3 van de collectieve arbeidsovereenkomst nr. 103 van de Nationale Arbeidsraad, hebben de in artikel 1 bedoelde werknemers vanaf de leeftijd van 50 jaar en mits een beroepsloopbaan van 28 jaar of met een zwaar beroep, recht op een vermindering van de arbeidsprestaties met 1/5de.

HOOFDSTUK V. Opzeggingsvergoeding

Art. 6. Voor werknemers die minstens 5 jaar anciënniteit in het bedrijf hebben op het ogenblik van ontslag, wordt de opzeggingsvergoeding berekend op basis van het arbeidsregime waarin de werknemer werkte vóór ingang van het tijdskrediet, op voorwaarde dat het arbeidsregime minder dan 2 jaar vóór het ontslag werd verminderd.

HOOFDSTUK VI. Organisatieregels

Art. 7. De sociale partners gaan er mee akkoord om de modaliteiten inzake 1/5de en halftijdse loopbaanvermindering voor ploegenarbeid te laten vastleggen op ondernemingsvlak.

Art. 8. De werknemers ouder dan 50 jaar die hun Arbeidsprestaties verminderen, worden niet meegeteld voor de 5 pct.-drempelberekening.

HOOFDSTUK VII. Aanmoedigingspremies

Art. 9. In uitvoering van artikel 3 van het besluit van 1 maart 2002 van de Vlaamse Regering houdende hervorming van het stelsel van de aanmoedigingspremies in de privésector voorzien de ondertekenende partijen de toepassing van de maatregelen bedoeld in de volgende artikelen van voornoemd besluit :

- artikel 6 : aanmoedigingspremie in het kader van

opleidingskrediet; - artikel 10 : aanmoedigingspremie in het kader van zorgkrediet

- artikel 13 : ondernemingen in moeilijkheden of herstructurering.

HOOFDSTUK VII. Geldigheidsduur en slotbepalingen

Art. 10. Deze collectieve arbeidsovereenkomst treedt in werking op 1 oktober 2019 en is gesloten voor onbepaalde duur, met uitzondering van artikel 4 dat gesloten is voor een bepaalde duur tot en met 31 december 2020.

Deze collectieve arbeidsovereenkomst vervangt de collectieve arbeidsovereenkomst betreffende het tijdskrediet van 8 maart 2018 geregistreerd onder het nummer 145682/C0/320.

Deze collectieve arbeidsovereenkomst kan worden opgezegd door iedere partij, mits een opzeggingstermijn van drie maanden betekend bij aangetekende brief, gericht aan de voorzitter van het Paritair Comité voor de begrafenisondernemingen.
