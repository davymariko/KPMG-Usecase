Paritair Comité 222 Bedienden van de papier- en kartonbewerking

WIJZIGING VAN DE STATUTEN VAN HET SOCIAAL FONDS

Collectieve arbeidsovereenkomst van 10 november 2020

Artikel 1 - Deze collectieve arbeidsovereenkomst is van toepassing op de werkgevers en op de bedienden van de ondernemingen welke ressorteren onder het paritair comité voor de bedienden van de papier- en kartonbewerking.

Artikel 2 — Artikel 12 van de collectieve arbeidsovereenkomst van 12 april 1989 (22893/co/222) betreffende de oprichting van een Sociaal Fonds en vaststelling van zijn statuten, algemeen verbindend verklaard bij koninklijk besluit van 26 september 1989 wordt vervangen door de volgende bepalingen:

“Artikel 12 - De bijdrage van de werkgevers is vastgesteld op 0,23 % van het bedrag van de wedden der bedienden voor de vier kwartalen van 2021.”

Artikel 3 - Deze collectieve arbeidsovereenkomst treedt in werking op 1 januari 2021 en is gesloten voor een onbepaalde tijd.

Zij kan worden opgezegd door één der partijen, mits een opzeggingstermijn van zes maanden, betekend bij een ter post aangetekende brief, gericht aan de voorzitter van het paritair comité voor de bedienden van de papier- en kartonbewerking en aan de andere ondertekenaars.

Deze collectieve arbeidsovereenkomst vervangt de collectieve arbeidsovereenkomst betreffende de “Wijziging van de statuten van het Sociaal Fonds” van 5 september 2019 (153925/co/222-KB 03.12.2019-BS 23.12.2019) met ingang van 1 januari 2021.

Artikel 4 - Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de leden goedgekeurde en door de voorzitter en de secretaris ondertekende, notulen van de vergadering.
