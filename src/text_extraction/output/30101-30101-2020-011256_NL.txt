Paritair subcomité voor de haven van Antwerpen, “Nationaal Paritair Comité der Haven van Antwerpen” genaamd

Collectieve arbeidsovereenkomst van 31 augustus 2020 houdende wijziging van de collectieve arbeidsovereenkomst betreffende de loon- en arbeidsvoorwaarden van de havenarbeiders van het algemeen contingent van 6 december 2004, “Codex algemeen contingent” genaamd.

Art. 1. Deze collectieve arbeidsovereenkomst is van toepassing op de werkgevers die ressorteren onder de bevoegdheid van het paritair subcomité voor de haven van Antwerpen, “Nationaal Paritair Comité der Haven van Antwerpen” genaamd en op de havenarbeiders van het algemeen contingent die zij tewerkstellen.

Art. 2. Deze collectieve arbeidsovereenkomst wijzigt de collectieve arbeidsovereenkomst van 6 december 2004 met registratienummer 73552/C0/3010100 betreffende de loon- en arbeidsvoorwaarden van de havenarbeiders van het algemeen contingent, “Codex algemeen contingent’ genaamd.

Art. 3. In artikel 360 wordt na de tweede alinea een nieuwe alinea toegevoegd die luidt als volgt: “In afwijking van de vorige twee alinea's en de vierde alinea kunnen de leden van het kaderpersoneel tijdelijk werkloos gesteld worden wegens overmacht of wegens economische redenen en wel als volgt:

- de ceelbazen, de kuiper-ceelbazen en chefmarkeerders: 1 dag tijdelijke werkloosheid per week;

- de forelieden; kuiper-forelieden, assistentchef-markeerders en conterbazen: 2 dagen tijdelijke werkloosheid per week;

- de forelieden, kuiper-forelieden, assistentchef-markeerders en conterbazen die als sociaal geval beschouwd worden: 3 dagen tijdelijke werkloosheid per week.

Zowel ingeval van tijdelijke werkloosheid wegens overmacht als wegens economische redenen betaalt de werkgever een dagelijkse vergoeding gelijk aan het verschil tussen de totale bestaanszekerheidsvergoeding (werkloosheidsvergoeding en aanwezigheidsvergoeding samen) zoals bepaald voor de havenarbeiders algemeen werk en het bedrag van de werkloosheidsvergoeding die zij ontvangen ingeval van tijdelijke werkloosheid”.

Art. 4. In artikel 741 wordt na de derde alinea volgende alinea ingevoegd: “In afwijking van hetgeen bepaald wordt in de vorige alinea is het bedrag voor

Neerlegging-Dépôt: 11/09/2020 Regist.-Enregistr.: 29/09/2020 N°: 160980/C0/301.01

de havenarbeiders met een anciënniteit van minstens 20 jaar tijdens de periode van 1 februari 2020 tot en met 31 december 2020 gelijk aan het resultaat van onderstaande berekening:

(95 % * (66 % van het vigerend basisloon)) — de werkloosheidsvergoeding.”.

Art. 5. De collectieve arbeidsovereenkomst van 15 juni 2020 met registratienummer 159637/CO/3010100 houdende wijziging van de collectieve arbeidsovereenkomst betreffende de loon- en arbeidsvoorwaarden van de havenarbeiders van het algemeen contingent van 6 december 2004, “Codex algemeen contingent” genaamd wordt opgeheven met ingang van 1 september 2020.

Art. 6. Deze collectieve arbeidsovereenkomst heeft uitwerking met ingang van 1 september 2020 en neemt een einde op 31 december 2020.

Art. 7. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de _werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
