Paritair Comité voor het Vervoer en de Logistiek

Collectieve arbeidsovereenkomst van 19 december 2019 betreffende de landingsbanen

Hoofdstuk L. - Toepassingsgebied

Artikel 1. $ 1. Deze collectieve arbeidsovereenkomst is van toepassing op de werkgevers en de arbeiders en arbeidsters van de ondernemingen van geregeld, bijzondere vormen van geregeld en ongeregeld vervoer die ressorteren onder het Paritair Comité voor het Vervoer en de Logistiek.

$ 2. Met geregeld vervoer wordt bedoeld het personenvervoer verricht voor rekening van de VVM en de @Tcò-TEC, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren.

8 3. Met bijzondere vormen van geregeld vervoer wordt bedoeld het vervoer, ongeacht door wie het wordt georganiseerd, van bepaalde categorieën reizigers met uitsluiting van andere reizigers, voor zover dat vervoer geschiedt op de wijze van het geregeld vervoer en wordt uitgevoerd met voertuigen van meer dan 9 plaatsen (de chauffeur inbegrepen).

$ 4. Met ongeregeld vervoer wordt bedoeld het vervoer dat niet aan de definitie van geregeld, met inbegrip van de bijzondere vormen van geregeld vervoer, beantwoordt en dat met name wordt gekenmerkt door het transport van vooraf samengestelde groepen, op initiatief van een opdrachtgever of van de vervoerder zelf. Onder ongeregeld vervoer wordt eveneens verstaan de internationaal geregelde diensten over een lange afstand.

Hoofdstuk ll. — Juridisch kader

Artikel 2. Deze collectieve arbeidsovereenkomst wordt afgesloten ter uitvoering van :

- de cao nr. 103 van 27 juni 2012 tot invoering van een stelsel van tijdskrediet, loopbaanvermindering en landingsbanen, gewijzigd door de collectieve arbeidsovereenkomst nr. 103 bis van 27 april 2015 en 103 ter van 20 december 2016

- de cao nr. 137 van 23 april 2019 tot vaststelling voor 2019-2020 van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor werknemers met _ een lange loopbaan, zwaar beroep of uit een onderneming in moeilijkheden of herstructurering

Hoofdstuk U. — Tijdskrediet

Artikel 3. Bij toepassing van artikel 3 van de cao nr. 137, afgesloten binnen de Nationale Arbeidsraad op 23 april 2019, wordt de leeftijd voor het recht van oudere werknemers op halftijdse landingsbanen op 57 jaar en voor 1/5% landingsbanen op 55 jaar gebracht voor de arbeiders en arbeidsters met een beroepsloopbaan van 35 jaar als loontrekkende.

Hoofdstuk IV. — Referteperiode  1/5% landingsbanen

Artikel 4. Bij toepassing van artikel 9 $ 2 van de cao nr. 103, afgesloten binnen de Nationale Arbeidsraad op 27 juni 2012, wordt de referteperiode voor de organisatie van een 1/5% landingsbaan op één kalendermaand vastgelegd voor het geregeld vervoer en op een semester voor het bijzonder geregeld en het ongeregeld vervoer.

Hoofdstuk V. — Geldigheidsduur

Artikel 5. Deze collectieve arbeidsovereenkomst heeft uitwerking met ingang van 1 januari 2019 en houdt op van kracht te zijn op 31 december 2020.
