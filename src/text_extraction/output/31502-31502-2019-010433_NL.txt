PSC 315.02

Paritair subcomité voor de luchtvaartmaatschappijen

Collectieve arbeidsovereenkomst

van 11 juli 2019 inzake uitvoering van het sectoraal akkoord 2019-2020, luik fietsvergoeding.

Deze collectieve arbeidsovereenkomst wordt gesloten ter uitvoering van het sectoraal akkoord 2019-2020.

Artikel 1. Toepassingsgebied

Deze collectieve arbeidsovereenkomst is van toepassing op de werkgevers en werknemers die ressorteren onder het Paritair subcomité voor de luchtvaartmaatschappijen.

Onder werknemers wordt verstaan; de mannelijke en vrouwelijke werknemers.

Artikel 2. Algemeen verbindend verklaring

Deze collectieve arbeidsovereenkomst wordt neergelegd op de Griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal overleg overeenkomstig de bepalingen van het koninklijk besluit van 7 november 1969 tot vaststelling van de modaliteiten van neerlegging van de collectieve arbeidsovereenkomsten.

Ondertekenende partijen vragen dat onderhavige collectieve arbeidsovereenkomst zo vlug mogelijk bij koninklijk besluit algemeen verbindend wordt verklaard.

Artikel 3. Invoering van een sectorale fietsvergoeding

Vanaf 1 augustus 2019 wordt een fietsvergoeding van € 0,24 per fiets afgelegde kilometer ingevoerd.

De modaliteiten van deze fietsvergoeding dienen door de werkgever te worden uitgewerkt op ondernemingsvlak.

Artikel 4. Duur

Deze collectieve arbeidsovereenkomst treedt in werking op 1 augustus 2019.

Zij wordt gesloten voor onbepaalde tijd en kan door elk van de partijen opgezegd worden met betekening van een opzeggingstermijn van drie maanden, gericht bij een ter post aangetekend schrijven aan de Voorzitter van het Paritair subcomité.
