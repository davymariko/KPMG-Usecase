Paritair comité voor het vermakelijkheidsbedrijf

Collectieve arbeidsovereenkomst van 16 januari 2019 tot wijziging van de cao van 19/12/2016 (registratienummer 138114/CO/304), zoals gewijzigd door de CAO van 28 juni 2017 houdende loon en arbeidsvoorwaarden Nederlands taalgebied.

Hoofdstuk 1 TOEPASSINGSGEBIED Artikel 1. Deze Collectieve Arbeidsovereenkomst is van toepassing op de werkgevers die cumulatief voldoen aan de volgende voorwaarden:

1. Ressorteren onder het Paritair Comité voor het Vermakelijkheidsbedrijf

2. De maatschappelijke zetel bevindt zich hetzij in het Vlaamse Gewest, hetzij in het Brusselse hoofdstedelijke Gewest,

3. De werkgever is ingeschreven op de Nederlandse taalrol bij de Rijksdienst voor Sociale Zekerheid.

en hun werknemers zelfs als ze gelegenheidswerk verrichten,

1° die ongeacht de plaats en de omstandigheden voor publiek : a) vertoningen geven in het kader van schouwspel- of kermisvoorstellingen; b) individueel of collectief een kunst beoefenen behorende tot onder meer iedere vorm van muziek, zang, dans, gesproken woord, mime, behendigheids- of krachtoefeningen;

2° die, in om het even welke functie, meewerken aan de voorstelling zelf;

3° die, in om het even welke functie, meewerken aan de voorbereiding en/of de organisatie van de voorstelling

Artikel 2 Deze Collectieve Arbeidsovereenkomst is ook van toepassing als de werkgever van de in artikel 1 genoemde werknemers voor andere activiteiten onder de bevoegdheid van een ander paritair comité valt. Dit op voorwaarde dat de maatschappelijke zetel zich bevindt in het Vlaamse Gewest of het Brusselse hoofdstedelijke gewest en de werkgever is ingeschreven op de Nederlandse taalrol bij de Rijksdienst voor sociale zekerheid.

Deze Collectieve Arbeidsovereenkomst is evenwel niet van toepassing op 1° de werknemers en hun werkgevers voor de activiteiten die tot de bevoegdheid van het Paritair Comité voor het hotelbedrijf (PC302) behoren; 2° de betaalde sportbeoefenaars en hun werkgevers (PC223); 3° de werknemers en hun werkgevers die vallen onder de bevoegdheid van het Paritair Comité voor het filmbedrijf (PC303); 49 de werknemers die hoofdzakelijk hoofdarbeid verrichten en hun werkgevers die ressorteren onder de bevoegdheid van het Paritair Comité voor de audiovisuele sector (PC227).

HOOFDSTUK 2 : VOORWERP Artikel 3 Artikel 14 van de collectieve arbeidsovereenkomst van 19 december 2016 (n°138114/CO/304) wordt vervangen door :

Artikel 14 Deeltijdse arbeid De minimale wekelijkse arbeidsduur van deeltijds tewerkgestelde

werknemers die is vastgesteld op één derde van de wekelijkse arbeidsduur van voltijds tewerkgestelde werknemers op basis van artikel 11 bis van de wet van 3 juli 1978 betreffende de arbeidsovereenkomsten, is niet van toepassing op de werknemers uit loongroep D en de kassa-en baliebedienden.

Voor de werknemers uit loongroep D wordt bovendien de minimale duur van elke prestatie die op basis van artikel 21 van de Arbeidswet is vastgelegd op 3 uren, op basis van hetzelfde artike verminderd tot 2 uren.

Artikel 4 De titel van artikel 16 van de collectieve arbeidsovereenkomst van 19 december 2016 (n°138114/CO/304) wordt vervangen door :

Artikel 16. Verplaatsingen

HOOFDSTUK 3 : DUURTIJD EN OPZEGGING

Art. 5. Duur van de overeenkomst en opzeggingsmodaliteiten

Deze collectieve arbeidsovereenkomst geldt voor onbepaalde duur en treedt in werking op 1 juli 2017.

Zij kan door elk der partijen worden opgezegd met een opzeggingstermijn van drie maanden die loopt vanaf de betekening van de opzegging. De opzegging dient betekend te worden bij een ter post aangetekende brief, gericht aan de voorzitter van het Paritair Comité voor het vermakelijkheidsbedrijf, waarvan deze laatste een kopie aan elk der ondertekende partijen laat geworden
