ociaal fonds bedienden - Bijdrage 2019bis / 2020

CAO gesloten op 26 juni 2019 in het Paritair Comité voor de bedienden van de scheikundige nijverheid tot vaststelling

van het bedrag van de bijdrage aan het “Sociaal Fonds voor de bedienden uit de scheikundige nijverheid"

ARTIKEL 1 - Voorwerp

Deze CAO heeft tot doel de CAO van 16 oktober 2018 gesloten in het Paritair Comité voor de bedienden uit de scheikundige nijverheid tot vaststelling van het bedrag van de bijdrage aan het “Sociaal Fonds voor de bedienden uit de scheikundige nijverheid” (registratienummer: 149049/CO/207) aan te vullen.

ARTIKEL 2 - Toepassingsgebied

Deze CAO is van toepassing op de werkgevers van de ondernemingen welke ressorteren onder het Paritair Comité voor de bedienden uit de scheikundige nijverheid en op de werknemers verbonden met deze werkgever door een arbeidsovereenkomst van bediende, hierna de “werknemer(s)” genoemd.

Met “werknemer(s)’ wordt verstaan: de mannelijke en vrouwelijke werknemers.

ARTIKEL 3 - Extra bijdrage dienstjaar 2019

In artikel 2 van de voormelde GAO van 16 oktober 2018 wordt een derde lid toegevoegd, dat luidt als volgt:

De in lid 1 en 2 vastgestelde bijdrage wordt voor het dienstjaar 2019 aangevuld met € 5,00 per werknemer, behoudens in geval van toepassing van artikel 4bis, lid 3 en 4 van de statuten van het Fonds.

Deze extra bijdrage van € 5 per werknemer is verschuldigd en zal worden geïnd uitsluitend tijdens het vierde kwartaal van het jaar 2019. Ze wordt geïnd door de Rijksdienst voor Sociale Zekerheid.

ARTIKEL 4 - Bijdrage dienstjaar 2020

In artikel 2 van voormelde CAO van 16 oktober 2018 wordt een vierde lid ingevoerd dat luidt als volgt:

Voor het dienstjaar 2020 wordt bovengenoemde bijdrage vastgesteld op € 60 per werknemer, behoudens in geval van toepassing van artikel 4bis, lid 3 en 4 van de statuten van het Fonds

Deze bijdrage van € 60 per werknemer is verschuldigd en zal worden geïnd uitsluitend tijdens het eerste kwartaal van het jaar 2020. Ze wordt geïnd door de Rijksdienst voor Sociale Zekerheid.

ARTIKEL 5 - Duur

Deze collectieve arbeidsovereenkomst is gesloten voor bepaalde duur en treedt in werking op 1 juli 2019 en houdt op van kracht te zijn op 31 december 2020.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.
