PARITAIR COMITE VOOR HET KAPPERSBEDRIJF EN DE SCHOONHEIDSZORGEN

CAO van 20 oktober 2020

CAO inzake de verbetering van de aanvulling bij tijdelijke werkloosheid in het kader van de pandemie van het coronavirus, voor de werknemers van de sector van de kappers, schoonheidszorgen en fitness

Overwegende de uitzonderlijke situatie waarmee België in het algemeen en de werkgevers en werknemers in het bijzonder te maken krijgt in het kader van de coronacrisis.

Artikel 1. Deze collectieve arbeidsovereenkomst is van toepassing op de werkgevers van de ondernemingen die onder het Paritair Comité voor het Kappersbedrif en de Schoonheidszorgen ressorteren en op de werknemers die zij tewerkstellen

Onder "werknemers" wordt verstaan, de arbeiders, arbeidsters en bedienden.

Artikel 2. De huidige collectieve arbeidsovereenkomst wijzigt als volgt artikel 4 van de cao van 3 december 2009 inzake de toekenning van aanvullende werkloosheidsvergoedingen voor de werknemers uit de sector van de kappers, schoonheidszorgen en fitness{ =6980/C0/314, KB van 30/07/2010 en BS van 7/09/2010):

- De dagbedragen (in een stelsel van 6 dagen per week) van de aanvullende vergoedingen die betaald worden tijdens de duur van deze conventie bedragen 10 euro.

Artikel 3. De sociale partners verbinden zich ertoe een actieplan op te stellen, met de steun van het sectoraal Fonds voor Bestaanszekerheid, om de bedrijven van de sector te ondersteunen bi de heropstart van de activiteit.

Artikel 4. Deze CAO wordt gesloten voor een bepaalde duur.

Ze treedt in werking vanaf 1 juli 2020 t.e.m. 31 december 2020.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.

Artikel 5. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
