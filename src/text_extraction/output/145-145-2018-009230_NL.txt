Paritair Comité voor het Tuinbouwbedrijf — PC 145

Collectieve arbeidsovereenkomst van 6 juni 2018 inzake de teller in dimona

Art 1. Deze collectieve arbeidsovereenkomst is van toepassing op de werkgevers en de werknemers die ressorteren onder het Paritair Comité voor het Tuinbouwbedrijf.

Art 2. In het Plan ter bevordering van de Eerlijke concurrentie in de Groene sectoren dat op 17 februari 2017 ondertekend is, is afgesproken dat er voor de seizoenarbeid in de tuinbouw een teller zou ontwikkeld worden aan de hand waarvan de werkgever het aantal dagen seizoenarbeid zou kunnen consulteren in de dimona-databank. De teller inzake dimona zou vanaf 1 juli 2018 beschikbaar zijn .

Art 3. Het Plan ter bevordering van de Eerlijke Concurrentie in de Groene sectoren heeft als een van de voornaamste doelstellingen om voor de werkgevers en de werknemers in de groene sectoren meer rechtszekerheid te voorzien en oneigenlijk gebruik van de regelgeving te voorkomen.

Het is dan ook belangrijk dat zowel de wekgever als de seizoenwerknemer duidelijke informatie ter beschikking hebben in verband met de concrete toepassing in een bepaald kalenderjaar van de seizoenregeling voor een bepaalde seizoenwerknemer .

Het is voor de rechtszekere toepassing van de seizoenregeling essentieel om, wanneer een seizoenwerknemer in dienst komt, een concreet zicht te hebben op het aantal dagen seizoenarbeid dat de betrokken seizoenwerknemer reeds gepresteerd heeft in het betrokken kalenderjaar en ook hoeveel dagen er nog kunnen gepresteerd worden.

Art 4. De ondertekenende partijen stemmen er mee in dat de werkgever aan de hand van het rijksregisternummer ofhet bis-nummer van een welbepaalde seizoenwerknemer kan nagaan in de dimona - databank hoeveel dagen seizoenarbeid de betrokken seizoenwerknemer reeds gepresteerd heeft in het lopende kalenderjaar alsook op het aantal dagen dat de betrokken seizoenwerknemer nog kan presteren ‚ De te consulteren informatie blijft beperkt tot deze gegevens en zal op geen andere aspecten betrekking hebben. De geconsulteerde gegevens mogen niet meegedeeld worden aan derden.

Art 5. De ondertekenende partijen zijn ervan overtuigd dat de consultatie in de dimonadatabank via de teller in dimona zal leiden tot een grotere rechtszekerheid en een meer correcte toepassing van de regelgeving.

Art 6. Deze collectieve arbeidsovereenkomst gaat in op 1 juli 2018 en is gesloten voor een onbepaalde duur. Zij kan door elk van de ondertekenende partijen opgezegd worden door middel van een ter post aangetekende brief die gericht wordt aan de voorzitter van het Paritair Comité voor het Tuinbouwbedrijf en mits een opzeggingstermijn van zes maanden.
