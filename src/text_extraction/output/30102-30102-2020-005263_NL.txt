| Neerlegging-Dépôt: 23/04/2020 Regist.-Enregistr.: 25/05/2020 N°: 158569/C0/301.02

PARITAIR SUBCOMITÉ VOOR DE HAVEN VAN GENT |

Collectieve arbeidsovereenkomst van 23 april 2020 houdende het sociaal akkoord 2019-2020

artikel 1

Deze collectieve arbeidsovereenkomst is van toepassing op de werkgevers die ressorteren onder het Paritair Subcomité voor de haven van Gent en op de werknemers die ze tewerkstellen.

artikel 2 - pensioenpremie havenarbeid

Overeenkomstig de wettelijke modaliteiten terzake wordt voor de havenarbeiders in de pool en de havenarbeiders kraanman vast dienstverband (uitdovend statuut) bij hun pensionering het geschenk in speciën vanaf 1 januari 2020 als volgt gewijzigd (jaarbedrag):

40 EUR per volledig jaar dienst, met een minimum van 120 EUR en een maximum van 1.000 EUR

De overige modaliteiten blijven ongewijzigd behouden, d.w.z:

- ter gelegenheid van de pensionering

- voor wie rechtstreeks uit actieve dienst of uit VA in wettelijk pensioen gaat

- jaren VA geven geen recht op premie

- voor havenarbeiders in de pool tellen enkel de volle jaren als K en A

- voor de kraanmannen in vast dienstverband tellen enkel de volle actieve jaren vanaf 1.2.1991.

artikel 3 - groepsaankoop tankkaarten

De werkgeversorganisatie CEPG zal een groepsaankoop tankkaarten faciliteren, waarbij de actuele voordelen voor de havenarbeiders aan de haven van Zeebrugge als leidraad gelden. artikel 4 - derdenbetalerssysteem hospitalisatiekostenverzekering

Lopende de duur van dit sociaal akkoord zal CEPG de nodige inspanningen leveren opdat de hospitalisatiekostenverzekering afgesloten ten behoeve van de havenarbeiders (polis AXA) omgevormd wordt naar een verzekering met derdenbetalersregeling voor de ziekenhuisopname. artikel 5 - opname wettelijke vakantie per halve dag

Gedurende een proefperiode van 6 maanden ingaand op 1 mei 2020 zullen de havenarbeiders uit de pool binnen de afspraken van de bestaande vakantieregeling (tijdstip aanvraag) hun dagen wettelijke vakantie per halve dag kunnen opnemen voor zover dit geen aanleiding geeft tot de

creatie van kunstmatige arbeidstekorten.

Dit betekent dat een halve dag wettelijke vakantie enkel kan opgenomen worden in samenloop met een halve arbeidsprestatie, een halve dag opleiding of een halve dag medisch onderzoek.

Na afloop van de proefperiode volgt een evaluatie binnen het paritair subcomité aan de haven van Gent; bij positieve evaluatie kan deze proeftijd voor onbepaalde tijd worden verlengd.

CAO 23.4,2020 (soc. akkoord 2019-20) - pagina 1

artikel 6 - voorafgaande melding VA en wettelijk pensioen

Alle werknemers ressorterend onder het paritair subcomité voor de haven van Gent die kunnen genieten van het VA-stelsel dienen voor overhevelingen naar het VA-stelsel met uitwerking ten vroegste vanaf 1 september 2020 tenminste 3 maand voor de geplande overheveling een aanvraag in te dienen bij hun werkgever of in geval van havenarbeiders in de pool bij CEPG.

Alle actieve havenarbeiders in de pool, d.w.z. havenarbeiders van rang A en K, die rechtstreeks met wettelijk pensioen wensen te gaan, dienen dit voor pensioneringen ten vroegste vanaf 1 september 2020 tenminste 3 maand voor de geplande pensioendatum schriftelijk aan CEPG te melden.

Voor de werknemers in vast dienstverband gelden onverkort de wettelijke ontslagbepalingen in geval van pensionering.

De administratieve commissie kan voor de havenarbeiders in de pool in behartenswaardige gevallen unaniem afzien van deze verplichting bij zowel VA als pensioen.

artikel 7 - verlenging aflopende collectieve arbeidsovereenkomsten

Volgende collectieve arbeidsovereenkomsten worden vanaf 1 januari 2020 verlengd tot 31 maart 2021:

- Collectieve arbeidsovereenkomst van 21 december 2005 houdende het sociaal akkoord 2005-2006 voor de Gentse havenarbeiders van het algemeen contingent (artikel 7) (geregistreerd op 24/01/2006 onder het nummer 78230)

- Collectieve arbeidsovereenkomst van 17 november 2004 houdende invoering van een VA-stelsel voor de Gentse havenarbeiders van het aanvullend contingent (geregistreerd op 17/12/2004 onder het nummer 73242)

- Collectieve arbeidsovereenkomst van 31 maart 2014 houdende het sociaal akkoord 2013-2014 voor de Gentse havenarbeiders van het algemeen contingent (geregistreerd op 07/07/2014 onder het nummer 122067)

-_ Collectieve arbeidsovereenkomst van 13 mei 2014 (geregistreerd op 17/07/2014 onder het nummer 122569 - algemeen verbindend verklaard bij KB van 10/04/2015, BS 22/05/2015) tot wijziging en verlenging van de collectieve arbeidsovereenkomst van 9 oktober 1975 tot vaststelling van de voordelen toegekend ten laste van het Fonds voor Bestaanszekerheid aan de haven van Gent (geregistreerd op 09/12/1975 onder het nummer 3606 - algemeen verbindend verklaard bij KB van 5/4/1976, BS 9/11/1976)

Collectieve arbeidsovereenkomst van 26 mei 2009 (geregistreerd op 05/08/2009 onder het nummer 93423) tot wijziging van de collectieve arbeidsovereenkomst van 1/7 mei 1993 tot vaststelling van een tussenkomst in de verplaatsingskosten voor de havenarbeiders en vaklui aan de Gentse haven (geregistreerd op 02/07/1993 onder het nummer 33160).

artikel 8 - langlopende overeenkomsten

Alle langlopende overeenkomsten met betrekking tot de loon- en arbeidsvoorwaarden buiten deze beschreven en omvat in onderhavige collectieve arbeidsovereenkomst en voor zover ze niet werden opgezegd, blijven behouden voor de duur van dit sociaal akkoord.

artikel 9 - sociale vrede

De partijen verklaren dat ze voor de duur van deze overeenkomst aan elkaars eisen hebben voldaan en dat zij het behoud van de sociale vrede in de haven van Gent zullen waarborgen.

De syndicale premie zal slechts worden uitbetaald aan het gemeenschappelijk vakbondsfront voor de haven van Gent indien de sociale vrede volledig door de werknemers wordt nageleefd.

CAO 23.4.2020 (soc. akkoord 2019-20) - pagina 2

artikel 10 - loonnorm

De partijen bevestigen dat met de maatregelen begrepen in dit akkoord de loonnorm voor 2019 en 2020 niet overschreden wordt binnen de werkingssfeer van het paritair subcomité voor de haven van Gent.

artikel 11 - duurtijd

Alle betwistingen omtrent deze C.A.0. vallen onder de bevoegdheid van het Paritair Subcomité van de haven van Gent.

Dit akkoord treedt in werking op 1 januari 2020.

Artikel 7 wordt gesloten voor bepaalde duur en de uitwerking eindigt op 31 maart 2021.

De overige bepalingen van het akkoord worden afgesloten voor onbepaalde tijd. Elk der contracterende partijen kan ze opzeggen mits een opzeggingstermijn van zes maanden die bij een ter post aangetekende brief wordt betekend aan de Voorzitter van het Paritair Subcomité voor de haven van Gent.

CAO 23.4.2020 (soc, akkoord 2019-20) - pagina 3
