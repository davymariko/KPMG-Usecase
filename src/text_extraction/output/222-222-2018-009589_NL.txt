Paritair Comité 222 Bedienden van de papier- en kartonbewerking

WIJZIGING VAN DE STATUTEN VAN HET SOCIAAL FONDS

Collectieve arbeidsovereenkomst van 22 juni 2018

Artikel 1 - Deze collectieve arbeidsovereenkomst is van toepassing op de werkgevers en op de bedienden van de ondernemingen welke ressorteren onder het paritair comité voor de bedienden van de papier- en kartonbewerking.

Artikel 2 - Artikel 2 van de collectieve arbeidsovereenkomst van 12 april 1989 ( 22893/co/222) betreffende de oprichting van een Sociaal Fonds en vaststelling van zijn statuten, algemeen verbindend verklaard bij koninklijk bestuit van 26 september 1989 wordt vervangen door de volgende bepalingen:

“Artikel 2 — Vanaf 1 juli 2018 is de zetel van het sociaal fonds gevestigd te 1050 Brussel, Marsveldplein 2”

Artikel 3 - Deze collectieve arbeidsovereenkomst treedt in werking op 1 juli 2018 is gesloten voor een onbepaalde tijd.

Zij kan worden opgezegd door één der partijen, mits een opzeggingstermijn van zes maanden, betekend bij een ter post aangetekende brief, gericht aan de voorzitter van het paritair comité voor de bedienden van de papier- en kartonbewerking en aan de andere ondertekenaars.

Artikel 4 - Deze collectieve arbeidsovereenkomst vervangt de collectieve arbeidsovereenkomst betreffende de wijziging van de statuten van het Sociaal Fonds voor de papier- en kartonbewerking van 30 september 2010 (102427/co/222-KB 13.03.2011-BS 27.04.2011), die op die wijze ophoudt effect te sorteren op 30 juni 2018.
