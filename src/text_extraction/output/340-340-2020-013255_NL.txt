Paritair Comité voor de orthopedische technologieën

Collectieve arbeidsovereenkomst van 12 oktober 2020

Bevordering van de tewerkstelling en vorming van risicogroepen en bijkomende vormingsinspanningen

HOOFDSTUK I. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en werknemers tewerkgesteld in de ondernemingen die onder de bevoegdheid vallen van het Paritair Comité voor de orthopedische technologieën (PC 340).

Onder "werknemers!" wordt verstaan : mannelijke en vrouwelijke werknemers.

HOOFDSTUK II, Maatregelen ten voordele van risicogroepen - verlenging van de collectieve arbeidsovereenkomst van 25 april 2014

Art. 2, De collectieve arbeidsovereenkomst van

25 april 2014 ter bevordering van de tewerkstelling en vorming van risicogroepen en bijkomende vormingsinspanningen, neergelegd op 5 mei 2014 en geregistreerd op 9 mei 2014 onder nummer 120958/CO/340, en verlengd tot 31 december 2020 bij collectieve arbeidsovereenkomst van 30 oktober 2018, neergelegd op 12 november 2018 en geregistreerd op 22 november 2018 onder nummer 149047/CO/340, wordt integraal verlengd van

l januari 2021 tot 31 december 2022.

De sociale partners verbinden er zich toe deze CAO aan te passen in geval van wijziging van de Wetgeving.

Art. 3. Inning van de bijdrage van 0,10 pct.

$ 1. Overeenkomstig de collectieve arbeidsovereenkomst van 25 april 2014 tot oprichting van het “Fonds voor bestaanszekerheid voor de orthopedische technologieën" en tot vaststelling van zijn statuten, zullen de diensten van de Rijksdienst voor Sociale Zekerheid een bijdrage op de brutolonen die door de werkgevers aan de werknemers (arbeiders en bedienden) worden uitgekeerd, innen, vastgelegd op 0,10 pct. van de brutolonen.

$ 2. In toepassing van de vorige paragraaf wordt de werkgeversbijdrage vastgelegd als volgt :

- voor de periode vanaf het lste kwartaal 2021 tot en met het 4de kwartaal 2022, 0,10 pct. per kwartaal.

HOOFDSTUK IL Slotbepaling

Art. 4. Deze collectieve arbeidsovereenkomst heeft uitwerking met ingang van 1 januari 2021 en blijft van toepassing tot en met 31 december 2022. Zij kan door de ondertekenende partijen worden opgezegd met een opzegtermijn van 3 maanden per aangetekend schrijven aan de voorzitter van het Paritair comité en aan de organisaties die deze cao hebben ondertekend.

Zij houdt op van kracht te zijn op Ì januari 2023.

Art. 5. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
