Paritair Comité 136 Arbeiders en arbeidsters van de papier- en kartonbewerking

| REGELING VAN DE OVERUREN |

Collectieve arbeidsovereenkomst van 5 september 2019

HOOFDSTUK 1

Artikel 1 - Deze collectieve arbeidsovereenkomst is van toepassing op de werkgevers en arbeidsters en arbeiders tewerkgesteld in de ondernemingen welke onder de bevoegdheid van het paritair comité voor de papier- en kartonbewerking ressorteren.

Artikel 2 8 1— In toepassing van artikel 26 bis, 52 van de arbeidswet van 16 maart 1971, komen de overuren die in de loop van een kwartaal werden gepresteerd en om redenen inherent aan de arbeidsorganisatie, niet kunnen worden gerecupereerd in de loop van het daaropvolgend kwartaal, in aanmerking voor uitbetaling na vaststelling door de vakbondsafvaardiging en in gemeenschappelijk akkoord met de betrokken werknemer. Expliciet betreft het overuren gepresteerd wegens buitengewone vermeerdering van het werk of onvoorziene noodzakelijkheid, gevallen waarvoor de wet een specifieke procedure bepaalt.

Artikel 2 8 2 — Daar waar noodzakelijk, kan in een ondernemingsovereenkomst de uitbreiding van 65 naar 130 overuren worden gemaakt!. Deze uitbreiding wordt, conform de geldende wetgeving, voorgelegd aan het Paritair Comité.

Deze onderhandelingen mogen geen aanleiding geven tot nieuwe loonsverhogingen tijdens de duurtijd van de huidige CAO.

Bij moeilijkheden of blokkering, zal het probleem beslecht worden door het paritair comité.

HOOFDSTUK 2

Slotbepalingen

Artikel 3 — Deze collectieve arbeidsovereenkomst wordt gesloten voor een periode van twee jaar en treedt in werking op 1 januari 2019 en houdt op van kracht te zijn op 31 december 2020.

! In ondernemingen waar geen syndicale delegatie is, gebeurt dit door inschrijving in het arbeidsreglement
