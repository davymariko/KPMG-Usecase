VERTALING

Paritair Subcomité voor de beschutte werkplaatsen van het Waalse Gewest en van de Duitstalige Gemeenschap

Collectieve arbeidsovereenkomst van 28/11/2019.

Invoering van een tweede bijkomende vrije dag voor de werknemers die werken in dienst van de beschutte werkplaatsen van de Duitstalige Gemeenschap.

Artikel 1 Deze overeenkomst is uitsluitend van toepassing op de werkgevers en op de werknemers van de beschutte werkplaatsen die erkend en gesubsidieerd zijn door de “Dienststelle für selbstbestimmtes Leben der Deutschsprachigen Gemeinschaft", die ressorteren onder het Paritair Subcomité voor de beschutte werkplaatsen van het Waalse Gewest en van de Duitstalige Gemeenschap. (327.03).

Art. 2. Onder "werknemers" verstaat men de arbeiders/arbeidsters en bedienden van de categorieën 1 tot 4 van de functies van de collectieve arbeidsovereenkomst van 20 november 2001 (62132/co/327)

Art.3. Er werd beslist dat de voormelde actieve werknemers die ten minste 20 jaar ressorteren onder de sector van de beschutte werkplaatsen (PC327) -de refertedatum is de dag waarop men 20 jaar ressorteert- een bijkomende betaalde vrije dag krijgen.

Ärt. 4. Onder 20 jaar ressorteren onder de sector van de beschutte werkplaatsen verstaat men elke periode die binnen deze 20 jaar werd gepresteerd of die gelijkgesteld wordt binnen de sector van de Paritaire Subcomités 327.01; 327.02; 327.03.

Art. 5. Deze collectieve arbeidsovereenkomst treedt in werking op 1 januari 2019 en wordt gesloten voor onbepaalde duur.

Zij kan door elk van de partijen worden opgezegd mits een opzeggingstermijn van 6 maanden.

De opzegging moet betekend worden door middel van een aangetekend schrijven aan de Voorzitter van het Paritair Subcomité voor de beschutte werkplaatsen van het Waalse Gewest en van de Duitstalige Gemeenschap.
