Paritair subcomité voor de haven van Antwerpen, “Nationaal Paritair Comité der Haven van Antwerpen” genaamd

Collectieve arbeidsovereenkomst van 9 januari 2018 tot wijziging van de collectieve arbeidsovereenkomst van 29 juni 2017 houdende invoering van een preventief alcohol- en drugsbeleid

Artikel 1. Deze collectieve arbeidsovereenkomst is van toepassing op de werkgevers die ressorteren onder de bevoegdheid van het Paritair Subcomité voor de haven van Antwerpen, “Nationaal Paritair Comité der Haven van Antwerpen” genaamd, en op de havenarbeiders de logistieke werknemers met veiligheidscertificaat en de vaklui die zij tewerkstellen.

Artikel 2, Deze collectieve arbeidsovereenkomst is gesloten voor onbepaalde tijd, treedt in werking op 1 juli 2017 en wijzigt de collectieve arbeidsovereenkomst van 29 juni 2017 (registratienummer 140637/C0/30101). Elk van de contracterende partijen kan ze opzeggen mits een opzeggingstermijn van 3 maanden die bij een ter post aangetekende brief wordt betekend aan de Voorzitter van het Paritair Subcomité voor de Haven van Antwerpen, “Nationaal Paritair Comité der Haven van Antwerpen” genaamd

Artikel 3. In artikel 5 wordt in de tweede zin het woord “bedrijfsgeneesheer" vervangen door het woord “preventieadviseur-arbeidsgeneesheer",

In artikel 5 wordt de zin “De bedrijfsgeneesheer roept vervolgens de betrokken havenarbeider op en maakt een rapport met zijn bevindingen.” vervangen door volgende zin: “De werknemer maakt een afspraak met de preventieadviseurarbeidsgeneesheer die een formulier gezondheidsbeoordeling opmaakt met zijn bevindingen".

Artikel 4, In artikel 8 wordt in de tweede zin het woord “bedrijfsgeneesheer” vervangen door het woord “preventieadviseur-arbeidsgeneesheer",

In artikel 8 wordt de zin "De bedrijfsgeneesheer roept vervolgens de betrokken havenarbeider op en maakt een rapport met zijn bevindingen.” vervangen door volgende zin: “De werknemer maakt een afspraak met de preventieadviseurarbeidsgeneesheer die een formulier gezondheidsbeoordeling opmaakt met zijn bevindingen”.
