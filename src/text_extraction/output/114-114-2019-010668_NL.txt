9 juli 2019

COLLECTIEVE ARBEIDSOVEREENKOMST GESLOTEN OP 9 JULI 2019 BETREFFENDE DE TEWERKSTELLING EN OPLEIDING VAN RISICOGROEPEN IN HET PARITAIR COMITE VOOR DE STEENBAKKERIJ

HOOFDSTUK | — TOEPASSINGSGEBIED

Artikel 1 Deze cao is van toepassing op de werkgevers en arbeiders van de ondernemingen welke ressorteren onder het paritair comité voor de Steenbakkerij.

De termen ‘arbeider’, ‘hij’, ‘zijn’, … verwijzen naar arbeiders en arbeidsters.

Artikel 2 Deze collectieve arbeidsovereenkomst wordt

afgesloten in toepassing van

„Titel XIII, hoofdstuk VIII, afdeling 1 van de wet van 27 december 2006 houdende diverse bepalingen (1)

- _ Koninklijk Besluit van 19 februari 2013 tot uitvoering van artikel 189, vierde lid, van voornoemde wet

- Koninklijk Besluit dd. onbekend ter activering van de inspanning ten voordele van personen die tot de risicogroepen behoren en van de inspanning ten bate van de actieve begeleiding en opvolging van werklozen voor de periode 2019-2020, op datum van ondertekening van deze cao nog niet gepubliceerd.

HOOFDSTUK Il — AANWERVING VAN WERKZOEKENDEN UIT DE RISICOGROEPEN

Artikel 3 1. De werkgevers van de sector verbinden er zich toe tijdens de jaren 2019 en 2020 een bijzondere inspanning te leveren ter bevordering van initiatieven tot tewerkstelling van risicogroepen.

2, Het aantal aan te werven werkzoekenden uit de risicogroepen wordt vastgesteld op 1 per jaar tijdens de jaren 2019 en 2020.

3. Dit aantal is voor de jaren 2019 en 2020 het equivalent van 0,105 % van het totale arbeidersbestand van de sector.

Hiermee wordt door de sector in 2019 en 2020 een inspanning geleverd die minstens 0,10 %

9 juli 2019

vertegenwoordigt van de loonmassa aangegeven aan de Rijksdienst voor Sociale Zekerheid.

Artikel 4 Tenminste 0,05% van de loonmassa dient te worden voorbehouden aan één of meerdere van volgende risicogroepen:

1° de werknemers van minstens 50 jaar oud die in de sector werken;

2° de werknemers van minstens 40 jaar oud die in de sector werken en bedreigd zijn met ontslag:

a) hetzij doordat hun arbeidsovereenkomst werd opgezegd en de opzeggingstermijn loopt;

b) hetzij doordat zij tewerkgesteld zijn in een onderneming die erkend is als onderneming in moeilijkheden of in herstructurering;

c) hetzij doordat zij tewerkgesteld zijn in een onderneming waar een collectief ontslag werd aangekondigd;

3° de niet-werkenden en de personen die sinds minder dan een jaar werken en niet-werkend waren op het ogenblik van hun indiensttreding. Onder nietwerkenden wordt verstaan:

a) de langdurig werkzoekenden, zijnde de personen in het bezit zijn van een werkkaart, bedoeld in artikel 13 van het koninklijk besluit van 19 december 2001 tot bevordering van de tewerkstelling van langdurig werkzoekenden;

b) de uitkeringsgerechtigde werklozen;

c) de werkzoekenden die laaggeschoold of erglaaggeschoold zijn in de zin van artikel 24 van de wet van 24 december 1999 ter bevordering van de tewerkstelling;

d) de herintreders, zijnde de personen die zich na een onderbreking van minstens één jaar terug op de arbeidsmarkt begeven;

e) de personen die gerechtigd zijn op maatschappelijke integratie in toepassing van de wet van 26 mei 2002 betreffende het recht op maatschappelijke integratie en personen die gerechtigd zijn op maatschappelijke hulp in toepassing van de organieke wet van 8 juli 1976 betreffende de openbare centra voor maatschappelijk welzijn;

f) de werknemers die in het bezit zijn van een

verminderingskaart herstructureringen in de

9 juli 2019

zin van het koninklijk besluit van 9 maart 2006 betreffende het activerend beleid bij herstructureringen;

g) de werkzoekenden die niet de nationaliteit van een lidstaat van de Europese Unie bezitten, of van wie minstens één van de ouders deze nationaliteit niet bezit of niet bezat bij overlijden, of van wie minstens twee van de grootouders deze nationaliteit niet bezitten of niet bezaten bij overlijden;

4° de personen met een verminderde arbeidsgeschiktheid, namelijk:

a) de personen die voldoen aan de voorwaarden om ingeschreven te worden in een regionaal agentschap voor personen met een handicap;

b) de personen met een definitieve arbeidsongeschiktheid van minstens 33 %;

c) de personen die voldoen aan de medische voorwaarden om recht te hebben op een inkomensvervangende of een integratietegemoetkoming ingevolge de wet van 27 februari 1987 op de tegemoetkomingen aan personen met een handicap;

d) de personen die als doelgroepwerknemer tewerkgesteld zijn of waren bij een werkgever die valt onder het toepassingsgebied van het Paritair Comité voor de beschutte en de sociale werkplaatsen;

e) de gehandicapte die het recht op verhoogde kinderbijslag opent op basis van een lichamelijke of geestelijke ongeschiktheid van minstens 66 %;

f) de personen die in het bezit zijn van een attest afgeleverd door de Algemene Directie Personen met een Handicap van de Federale Overheidsdienst Sociale Zekerheid voor het verstrekken van sociale en fiscale voordelen;

g) de persoon met een invaliditeitsuitkering of een uitkering voor arbeidsongevallen of beroepsziekten in het kader van programma's tot werkhervatting;

5° de jongeren die nog geen 26 jaar oud zijn en opgeleid worden, hetzij in een stelsel van alternerend leren, hetzij in het kader van een individuele beroepsopleiding in een onderneming, bedoeld in artikel 27, 6°, van het koninklijk besluit van 25 november 1991 houdende de werkloosheidsreglementering, hetzij in het kader

9 juli 2019

van een instap-stage, bedoeld in artikel 36quater van hetzelfde koninklijk besluit van 25 november 1991.

Artikel 5 Van de in artikel 4 bedoelde inspanningen moet minstens de helft besteed worden aan initiatieven ten voordele van één of meerdere van de volgende groepen:

a) de in artikel 4, 5° bedoelde jongeren;

b) de in artikel 4, 3° en 4°, bedoelde personen die nog geen 26 jaar zijn.

Artikel 6 De aanwervingen gebeuren bij voorkeur door middel van arbeidsovereenkomsten van onbepaalde duur, behalve in de gevallen van stagiairs en de jongeren met deeltijdse leerplicht waar een arbeidsovereenkomst voor een bepaalde duur is aangewezen.

Artikel 7 Een paritair samengesteld  toezichtscomité, opgericht in de schoot van het paritair comité voor de Steenbakkerij, zal, onder het voorzitterschap van de voorzitter van het paritair comité, de naleving van de in artikelen 3, 4, 5 en 6 vermelde verplichtingen nagaan.

Te dien einde zal tijdens een evaluatie te houden voor 31 december van ieder der betreffende kalenderjaren. nagegaan worden of de verplichtingen van deze collectieve arbeidsovereenkomst werden gerespecteerd.

HOOFDSTUK III — GELDIGHEID

Artikel 8 Deze cao is gesloten voor een bepaalde duur en treedt in werking op 1 januari 2019 en houdt op van kracht te zijn op 31 december 2020. |

Zij wordt neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij Koninklijk Besluit wordt gevraagd.
