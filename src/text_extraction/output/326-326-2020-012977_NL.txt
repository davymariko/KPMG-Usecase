Neerlegging-l

CAO ENERBEL TRANSFERT Regist.-Enrec N°: 162281/C

Paritair Comité voor het gas- en elektriciteitsbedrijf

Collectieve arbeidsovereenkomst van 29.10.2020 betreffende de aanvullende pensioenen “vaste bijdragen” ten gunste van de werknemers op wie de collectieve arbeidsovereenkomst van 29 september 2003 betreffende de arbeids- en loonsvoorwaarden van toepassing is en tot wijziging van de collectieve arbeidsovereenkomst van 23 juni 2016

HOOFDSTUK |. — TOEPASSINGSGEBIED

Artikel 1. Deze cao is van toepassing op de gebaremiseerde personeelsleden, op wie de cao van 29 september 2003, gesloten in het Paritair Comité voor het gas- en elektriciteitsbedrijf, betreffende de arbeidsen loonvoorwaarden van toepassingisen op de ondernemingen die hen tewerkstellen.

HOOFDSTUK Il, — BEGRIPPEN EN DEFINITIES

Art 2. Voor de toepassing van deze cao wordt verstaan onder:

“gebaremiseerde werknemer", de werknemer:

a) aangeworven vanaf 1 januari 2002 bij:

- bedrijven ressorterend onder de bevoegdheid van het Paritair Comité voor het gas- en elektriciteitsbedrijf vóór 1 januari 2004;

- bedrijven, ressorterend onder de bevoegdheid van het Paritair Comité voor het gas- en elektriciteitsbedrijf, die voortkomen uit de hiervoorgenoemde bedrijven;

- __ bedrijven, ressorterend onder de bevoegdheid van het Paritair Comité voor het gas- en elektriciteitsbedrijf, die personeel overnemen, op basis van de cao n° 32bis van 7 juni 1985, gesloten in de Nationale Arbeidsraad, betreffende de waarborg van rechten van de werknemers in geval van verandering van werkgever wegens een conventionele transfer van onderneming en die de rechten regelt van de werknemers die overgenomen worden in geval van overname van het actief na faillissement of gerechtelijk concordaat door afstand van het actief;

en die niet met een contract van onbepaalde duur tewerkgesteld is op 31 augustus 2006 in de

intercommunale Sibelga en getransfereerd op 1 september 2006 of later naar de firma Brussels Network Operations;

en die niet aangesloten is bij het pensioenplan met vaste prestaties (genaamd “Plan 2000”) beheerd door de OFP “Pensioenkas Tractebel” op 30 juni 2008 en die in dienst is, op dezelfde datum of later ten gevolge van een overdracht, van een onderneming van de groep ENGIE;

b) aangeworven bij:

- bedrijven, ressorterend onder de bevoegdheid van het Paritair Comité voor het gas- en elektriciteitsbedrijf vanaf 1 januari 2004;

- bedrijven, ressorterend onder de bevoegdheid van het Paritair Comité voor het gas- en elektriciteitsbedrijf, die voortkomen uit de hiervoorgenoemde bedrijven;

- bedrijven, ressorterend onder de bevoegdheid van het Paritair Comité voor het gas- en elektriciteitsbedrijf, die, op basis van de cao nr. 32bis personeel hebben overgenomen;

“onderneming”: de juridische entiteit vallend onder de bevoegdheid van het Paritair Comité voor het gasen elektriciteitsbedrijf,

“cao van 29 september 2003": de cao van 29 september 2003, gesloten in het paritair comité van het gas- en elektriciteitsbedrijf, betreffende de arbeids- en loonvoorwaarden, algemeen. verbindend verklaard door koninklijk besluit van 1 september 2004, gepubliceerd in het Belgisch Staatsblad op 20 oktober 2004 (geregistreerd onder het nr. 72104/CO/326) die de loon- en arbeidsvoorwaarden inrichten voor de gebaremiseerde werknemers van de gas- en elektriciteitsbedrijven aangeworven vanaf 1 januari 2002,

“cao van 23 juni 2016": cao gesloten in het paritair comité van het gas en elektriciteitsbedrijf, betreffende de aanvullende pensioenen “vaste bijdragen” ten gunste van de werknemers op wie de cao van 29 september 2003 betreffende de arbeidsvoorwaarden van toepassing is (geregistreerd onder het nr. 134514/CO/326).

HOOFDSTUK III. —- VOORWERP

Art. 3. Deze cao heeft als voorwerp het aanpassen van de cao van 23 juni 2016 die de organisatie heeft aangepast van het financieel beheer van het aanvullend sectoraal pensioenplan in het kapitaalstelsel “vaste bijdragen" beheerd door de O.F.P. ENERBEL, het pensioenorganisme aangeduid door artikel 582 van de cao van 8 februari en 8 november 2007 (geregistreerd onder het nr. 86421/CO/326).

Art. 4. Het sectoraal aanvullend pensioenplan wordt niet aangepast door deze overeenkomst.

HOOFDSTUK IV. — FINANCIERING

Art. 5. 81. Het deel van de pensioentoezeggingen van de werknemers niet geviseerd door de cao van 23 juni 2016, beheerd door de verzekeringsonderneming CONTASSUR nv en de reserves opgebouwd bij deze in het kader van het aanvullend sectoraal pensioenregime worden in de loop van het eerste semester 2021 overgedragen naar de O.F.P. ENERBEL met inbegrip van de forfaitair geschatte gerealiseerde meerwaarde, onder voorbehoud van het akkoord van de verzekeringsonderneming die de voorgaande toezeggingen meeverzekert en van de voorafgaandelijke overdracht naar Contassur nv van de reserves opgebouwd in haar schoot.

Vanaf de datum van de overdracht van de reserves, worden de bijdragen met betrekking tot de pensioentoezeggingen van de werknemers door de ondernemingen gestort aan de O.F.P. ENERBEL.

82. De opgebouwde reserves geviseerd in 81 zullen na de overdracht genieten van een minimale rendementsgarantie vanwege de ondernemingen van 3,25% per jaar tussen de overdrachtsdatum en de datum van pensionering.

Art. 6. Op datum van de overdracht, worden alle hierboven vermelde toezeggingen en andere toezeggingen naar de verzekeringnemers, de verzekerden, de begunstigden en alle derden met een belang in de uitvoering van de pensioentoezeggingen, zonder aanpassing overgenomen en gerespecteerd door de O.F.P. ENERBEL.

HOOFDSTUK V. — GELDIGHEIDSDUUR

Art. 7. Deze cao is gesloten voor een onbepaalde duur en heeft uitwerking met ingang van 1 december 2020.

Art. 8. Deze cao kan geheel of gedeeltelijk worden opgezegd, door elk van de partijen, middels een opzeggingstermijn van 6 maanden, per aangetekend schrijven gericht aan de voorzitter van het Paritair Comité van het gas- en elektriciteitsbedrijf.

Art.9. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
