: Neerlegging-Dépôt: 28/09/2020 Regist.-Enregistr.: 08/10/2020 N°: 161280/C0/140

Paritair Comité voor het vervoer en de logistiek

Collectieve arbeidsovereenkomst van 24 september 2020 houdende de eindejaarspremie in de subsector voor verhuisondernemingen, meubelbewaring en hun aanverwante activiteiten.

Artikel 1. Toepassingsgebied

Deze collectieve arbeidsovereenkomst is toepasselijk:

1) op de werkgevers die ressorteren onder het Paritair Comité voor het Vervoer en de Logistiek en die behoren tot het Paritair Subcomité

„voor de verhuizing;

2) op de werklieden en werksters die worden tewerkgesteld door de in 1) bedoelde werkgevers.

Artikel 2. Het artikel 3 van de Collectieve arbeidsovereenkomst van 22 mei 2014, « Collectieve arbeidsovereenkomst houdende de betaling van een eindejaarspremie aan de werknemers en werkneemsters die hoofdzakelijk handarbeid verrichten tewerkgesteld in de subsector voor verhuisondernemingen », registratienummer 123059 wordt aangepast als volgt:

« Artikel 3. De betaling van een eindejaarspremie wordt toegekend aan de werknemers bedoeld in artikel 1, 82,

Het bedrag van de eindejaarspremie wordt vanaf het jaar 2010 vastgesteld op 170 x maal het werkelijk betaald uurloon van de maand december van het betrokken kalenderjaar, gedeeld door twaalf en vermenigvuldigd met het aantal maanden arbeidsprestatie tijdens het betrokken kalenderjaar.

Dit werkelijk betaald uurloon moet ten minste gelijk zijn aan het conventioneel basisuurloon.

Elke maand in de loop waarvan 14 kalenderdagen arbeidsprestatie wordt geleverd, wordt als een volledige maand beschouwd.

Het totaalbedrag kan met € 1,24 worden verminderd per dag ongerechtvaardigde afwezigheid.

De dagen verlof en de dagen tijdelijke werkloosheid, worden met dagen arbeidsprestaties gelijkgesteld.

De betaling wordt uiterlijk verricht op de laatste werkdag van de maand december van het betrokken kalenderjaar. ».

Artikel 3. Deze cao neemt een aanvang op datum 1 januari 2020 en is van onbepaalde duur.

Zij kan worden opgezegd door elk van de contracterende partijen, met een opzeggingstermijn van drie maanden, betekend bij aangetekende brief aan de voorzitter van het Paritair Comité.
