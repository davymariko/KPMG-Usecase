Neerlegging-Dépôt: 23/12/2019 Regist.-Enregistr.: 06/02/2020 N°: 156938/C0/319

Collectieve arbeidsovereenkomst houdende toekenning van een eindejaarstoelage, gesleten cp 11 oteceuter Lots

PC 319.00

ARTIKEL 1

Deze collectieve arbeidsovereenkomst is van toepassing op de werkgevers en de werknemers van de inrichtingen en diensten die ressorteren onder het Paritair Comité voor de opvoedings- en huisvestingsinrichtingen en -diensten die erkend en/of gesubsidieerd worden door de Gemeenschappelijke Gemeenschapscommissie van het Brussels Hoofdstedelijk Gewest.

ARTIKEL 2 Onder “werknemers” wordt verstaan: de mannelijke en vrouwelijke arbeiders en bedienden.

ARTIKEL 3 Artikel 4 van de CAO van 17 december 2001 houdende toekenning van een eindejaarstoelage (61936/CO/319) wordt vervangen door de volgende bepalingen :

Artikel 4. : Het bedrag van de eindejaarstoelage bestaat uit twee forfaitaire delen en een variabel deel.

1.a) Het forfaitaire deel wordt vanaf 1991 berekend overeenkomstig de toepassing van artikel 5, 8 2, punt 1, van het koninklijk besluit van 23 oktober 1979 houdende toekenning van een eindejaarstoelage aan sommige titularissen van een ten laste van de Schatkist bezoldigd ambt, zoals gewijzigd door het koninklijk besluit van 3 december 1987. Het bedrag van het forfaitaire deel van het in aanmerking genomen jaar wordt bijgevolg verkregen door het forfaitaire deel van het voorgaande jaar, te verhogen met een percentage dat afhangt van de evolutie van de afgevlakte gezondheidsindex. Dit percentage wordt verkregen door het indexcijfer van de maand oktober van het in aanmerking genomen jaar te delen door het indexcijfer van de maand oktober van het voorgaande jaar. Dit percentage wordt berekend tot op vier decimalen. Voor het jaar 1999 bedraagt het vaste deel 10.990 BEF (cfr. K.B. van 15.12.1999, B.S., 23.12.1999).

b) Vanaf 2001 wordt een geïndexeerde jaarlijkse brutopremie van 161,40 EUR (6.511 BEF) toegekend aan alle werknemers.

c) Met toepassing van het Protocolakkoord 2018-2019 van 18 juli 2018 voor de non-profit sectoren van de Franse Gemeenschapscommissie en van de Gemeenschappelijke Gemeenschapscommissie, akkoord dat doelt op het verkleinen van het verschil tussen de eindejaarspremie en de 13de maand, wordt bovenop dit deel een geïndexeerde forfaitaire brutopremie van 280 euro voor 2019 toegekend aan de werknemers die vallen binnen de gesubsidieerde kaders alsook aan de werknemers “buiten kader" die worden ingezet voor opdrachten die verband houden met de erkenning.

Voor de indexering, zoals in punt 1.a) , wordt het bedrag van het forfaitaire deel van het in aanmerking genomen jaar verkregen door het forfaitaire deel, toegekend in het voorgaande jaar, te verhogen met een percentage dat afhangt van de evolutie van de afgevlakte gezondheidsindex. Dit percentage wordt bekomen door het indexcijfer van de maand oktober van het aanmerking genomen jaar te delen door het indexcijfer van de maand oktober van het voorgaande jaar. Het percentage wordt berekend tot op vier decimalen. »

ARTIKEL 4 Artikel 10 van de CAO van 17 december 2001 houdende toekenning van een eindejaarstoelage (61936/CO/319) wordt vervangen door de volgende bepalingen:

“De partijen komen uitdrukkelijk overeen dat de voordelen die worden toegekend door deze collectieve arbeidsovereenkomst slechts effectief zullen worden toegekend aan de werknemers voor zover de Regering van het Brussels Hoofdstedelijk Gewest en het Verenigd college van de Gemeenschappelijke Gemeenschapscommissie volledig het punt 5, punt 1 van het akkoord van 29 juni 2000 en het aanhangsel van 19 juli 2001 bij ditzelfde akkoord uitvoeren, alsook punt 2 van het Protocolakkoord 2018-2019 van 18 juli 2018 voor de non-profitsectoren van de Franse Gemeenschapscommissie en de Gemeenschappelijke Gemeenschapscommissie. Ze komen ook overeen deze overheden in te lichten over de goede uitvoering van deze overeenkomst.”

ARTIKEL 5

Deze collectieve overeenkomst wijzigt de CAO van 17 december 2001 (61936/CO/319).

Ze wordt gesloten voor onbepaalde duur. Ze treedt in werking op 1 december 2019. Ze kan worden opgezegd met inachtneming van een opzeggingstermijn van één jaar die per bij een ter post aangetekend schrijven wordt betekend aan de voorzitter van het Paritair Comité voor de opvoedings en huisvestingsinrichtingen en -diensten die de ondertekenende partijen ervan op de hoogte brengt.
