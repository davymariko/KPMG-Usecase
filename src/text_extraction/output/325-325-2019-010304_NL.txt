Paritair Comité voor de openbare kredietinstellingen

Collectieve arbeidsovereenkomst van 21 juni 2019 betreffende het recht op tijdskrediet, loopbaanvermindering en landingsbanen

Tussen:

enerzijds, de Beroepsvereniging van de openbare kredietinstellingen, met zetel te 1000 Brussel, de Berlaimontlaan 14,

en

anderzijds, de representatieve werknemersorganisaties, met name:

- de Algemene Centrale der Liberale Vakbonden van België, Poincarélaan 72-74, 1070 Brussel;

- het Algemeen Belgisch Vakverbond, Hoogstraat 42, 1000 Brussel;

- het Algemeen Christelijk Vakverbond (ACV Puls en CNE), Haachtsesteenweg 579, 1030 Brussel.

Gelet op de collectieve arbeidsovereenkomst nr. 103 gesloten in de Nationale Arbeidsraad op 27 juni 2012 tot invoering van een stelsel van tijdskrediet, loopbaanvermindering en landingsbanen, gewijzigd door de collectieve arbeidsovereenkomsten nr. 103bis van 27 april 2015, nr. 103ter van 20 december 2016 en nr. 103/4 van 29 januari 2018;

Gelet op de collectieve arbeidsovereenkomst nr. 7/bis gesloten in de Nationale Arbeidsraad op 19 december 2001 tot vervanging van de collectieve arbeidsovereenkomst nr. 77 van 14 februari 2001 tot invoering van een stelsel van tijdskrediet, loopbaanvermindering en vermindering van de arbeidsprestaties tot een halftijdse betrekking;

Wordt overeengekomen hetgeen volgt:

Artikel 1: Toepassingsgebied

Deze collectieve arbeidsovereenkomst is van toepassing op de werkgevers en werknemers van de ondernemingen die onder de bevoegdheid van het Paritair comité nr. 325 voor de openbare kredietinstellingen vallen.

Artikel 2: Algemene bepalingen

Het recht op tijdskrediet, loopbaanvermindering en landingsbanen, zoals vastgesteld door voormelde CAO nr. 103 geldt voor alle personeelscategorieën. behalve voor de categorieën personeelsleden aangewezen bij een specifieke collectieve overeenkomst ondertekend binnen de ondernemingen, overeenkomstig artikel 2, lid 3, van CAO nr. 103.

Het recht op tijdskrediet, loopbaanvermindering en vermindering van de arbeidsprestaties tot een halftijdse betrekking, zoals vastgesteld door voormelde CAO nr. 77bis, blijft verder gelden voor alle personeelscategorieën, overeenkomstig de voorwaarden vastgelegd in de overgangsbepalingen voorzien in artikel 22 van CAO nr. 103.

Artikel 3: Recht op tijdskrediet en loopbaanvermindering

Overeenkomstig de voorwaarden voorzien in de artikelen 4 en 5 van de CAO nr. 103, hebben de personeelsleden van de ondernemingen in de sector het recht om een eerste aanvraag of verlengingsaanvraag in te dienen voor een voltijds tijdskrediet, halftijdse of 1/5de loopbaanvermindering met motief:

tot maximaal 51 maanden:

o om te zorgen voor hun kind tot de leeftijd van 8 jaar,

o voor het verlenen van palliatieve verzorging,

o voor het verlenen van bijstand of verzorging aan een zwaar ziek gezins- of familielid,

o om zorg te dragen voor hun kind met een handicap tot de leeftijd van 21 jaar,

o voor het verlenen van bijstand of verzorging aan hun minderjarig zwaar ziek kind of aan een minderjarig zwaar ziek kind dat als een gezinslid wordt beschouwd.

tot maximaal 36 maanden: o voor het volgen van een opleiding.

Artikel 4: Recht op landingsbanen

Overeenkomstig de voorwaarden voorzien in artikelen 8 en 10 van de CAO nr. 103 hebben de personeelsleden van de ondernemingen in de sector zonder maximumduur en zonder motief recht op:

een halftijdse of 1/5de loopbaanvermindering indien ze 55 jaar en ouder zijn;

een halftijdse loopbaanvermindering indien ze 50 jaar en ouder zijn, op voorwaarde dat ze daaraan voorafgaand actief zijn geweest in een zwaar beroep (zoals gedefinieerd in artikel 8, $4 van CAO nr. 103) gedurende minstens 5 jaar in de voorafgaande 10 jaar of gedurende minstens 7 jaar in de voorafgaande 15 jaar en dit zwaar beroep voorkomt op de list van de beroepen waarvoor er een significant tekort aan arbeidskrachten bestaat;

- een 1/5de loopbaanvermindering indien ze 50 jaar en ouder zijn, op voorwaarde dat ze:

- ofwel daaraan voorafgaand actief zijn geweest in een zwaar beroep (zoals gedefinieerd in artikel 8, 84 van CAO nr. 103) gedurende minstens 5 jaar in de voorafgaande 10jaar of gedurende minstens 7 jaar in de voorafgaande 15 jaar;

- ofwel daaraan voorafgaand een beroepsloopbaan van tenminste 28 jaar hebben doorlopen;

- een halftijdse of 1/5de loopbaanvermindering indien ze 50 jaar en ouder zijn, op voorwaarde dat de aanvangsdatum van hun loopbaan-vermindering gelegen is in de periode van erkenning van de onderneming als ‘onderneming in herstructurering’ of ‘onderneming in moeilijkheden’, voor zover cumulatief voldaan is aan de voorwaarden zoals bepaald in artikel 8, 85 van de CAO nr. 103.

Artikel 5: Sleutelfunctie

Overeenkomstig artikel 15, 81 van de CAO nr. 103 kan in paritair overleg een lijst van sleutelfuncties op ondernemingsniveau worden opgesteld.

Artikel 6: Organisatieregels

Overeenkomstig artikel 16, 88 van de CAO nr. 103 wordt de in artikel 16, 81 van de CAO nr. 103 bedoelde drempel van het totaal aantal in de onderneming of de dienst tewerkgestelde werknemers die gelijktijdig het recht op tijdskrediet, loopbaanvermindering of vermindering van de arbeidsprestaties tot een halftijdse betrekking uitoefenen of zullen uitoefenen, gebracht naar 6 % van het totaal aantal in de onderneming of de dienst tewerkgestelde werknemers. Deze drempel wordt berekend volgens de modaliteiten vastgelegd in artikel 16 van de CAO nr. 103.

Overeenkomstig de artikelen 6, 81 en 9, 81 van de CAO nr. 103 kan elke onderneming van de sector, via een collectieve arbeidsovereenkomst, de regels en organisatiemodaliteiten van het recht op een loopbaanvermindering met één dag per week of gelijkwaardig regelen.

Overeenkomstig de artikelen 6, 82 en 9, 82 van de CAO nr. 103 kan elke onderneming van de sector via een collectieve arbeidsovereenkomst een ander gelijkwaardig systeem regelen voor de organisatie van het recht op loopbaanvermindering.

Artikel 7: Diverse bepalingen

Al hetgeen niet uitdrukkelijk geregeld wordt in onderhavige collectieve arbeidsovereenkomst, is onderworpen aan de bepalingen van voormelde CAO nr. 103 of, in de gevallen bedoeld in artikel 2, tweede lid van deze CAO, aan de bepalingen van voormelde CAO nr. 77bis.

Onderhavige collectieve arbeidsovereenkomst doet geen afbreuk aan andere interne regimes van loopbaanvermindering die reeds bestaan of nog worden overeengekomen binnen de ondernemingen van de sector, dewelke geen recht geven op de toekenning van de wettelijke onderbrekingsuitkeringen.

Als de werkgever een aanvulling op de federale premies bij tijdskrediet betaalt, wordt die aanvulling binnen de onderneming vastgesteld.

Artikel 8: Uitwerking en geldigheidsduur

Deze collectieve arbeidsovereenkomst treedt in werking op 1 juli 2019 voor een duur van twee jaar en houdt dus van rechtswege op van kracht te zijn op 30 juni 2021, zonder dat de stilzwijgende verlenging ervan door een van de partijen kan worden ingeroepen.
