Paritair Comité voor de Franstalige en Duitstalige welzijns- en gezondheidssector

Collectieve arbeidsovereenkomst van 29 mei 2019 tot invoering van een stelsel van werkloosheid met bedrijfstoeslag voor sommige oudere werknemers met een lange loopbaan.

Artikel 1 Deze collectieve arbeidsovereenkomst is van toepassing op de werkgevers en de werknemers van de instellingen en diensten die ressorteren onder het Paritair Comité voor de Franstalige en Duitstalige sector voor maatschappelijk welzijn en gezondheidszorg.

Onder “werknemers”, wordt verstaan: de arbeiders en bedienden (m/v). Artikel 2 Deze collectieve arbeidsovereenkomst wordt gesloten met toepassing van:

1° de collectieve arbeidsovereenkomst nr. 141 van de Nationale Arbeidsraad, gesloten op 23 april 2019, tot invoering, voor de periode van 1 januari 2021 tot 30 juni 2021, van een stelsel van bedrijfstoeslag voor bepaalde oudere ontslagen werknemers, met een lange beroepsloopbaan;

2° de collectieve arbeidsovereenkomst nr. 142 van de Nationale Arbeidsraad, gesloten op 23 maare 2019, tot vaststelling op interprofessioneel niveau, voor 2021 en 2022, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen;

3° de collectieve arbeidsovereenkomst nr. 17 van de Nationale Arbeidsraad, gesloten op 19 december 1974, tot invoering van een stelsel van aanvullende vergoeding voor sommige oudere

werknemers in geval van ontslag;

4° het koninklijk besluit van 3 mei 2007 tot regeling van het stelsel van werkloosheid met bedrijfstoeslag, zoals gewijzigd door het koninklijk besluit van 30 december 2014.

Artikel 3. Het stelsel van werkloosheid met bedrijfstoeslag bedoeld door deze overeenkomst is van toepassing

op de werknemers die:

1° worden ontslagen tussen 1 januari 2021 en 30 juni 2021 en die de leeftijd van 59 jaar (of ouder) hebben bereikt, uiterlijk op 30 juni 2021 en op het einde van de arbeidsovereenkomst;

2° een beroepsverleden van 40 jaar als loontrekkende bewijzen op het einde van de overeenkomst, berekend en gelijkgesteld overeenkomstig artikel 4 van het koninklijk besluit van 3 mei 2007;

3° worden ontslagen zonder dringende reden in de zin van de wetgeving over de arbeidsovereenkomsten;

4° worden ontslagen tijdens de geldigheidsduur van deze overeenkomst.

De opzeggingstermijnen zijn die welke bepaald zijn overeenkomstig de wet van 3 juli 1978 betreffende de arbeidsovereenkomsten alsook de wet van 26 december 2013 tot invoering van een

eenheidsstatuut tussen arbeiders en bedienden wat de opzeggingstermijnen en de carensdag betreft;

Artikel 4 De werknemers bedoeld in artikel 3 kunnen aanspraak maken op een aanvullende vergoeding ten laste van de werkgever op voorwaarde dat zij het bewijs aanvoeren van hun recht op werkloosheidsuitkeringen. De aanvullende vergoeding zal niet meer worden betaald door de werkgever vanaf het ogenblik waarop de betrokken werknemer zijn recht op werkloosheidsuitkeringen zal verloren hebben, behalve in de gevallen waarin de wet voorziet.

In geen geval zal de werkgever de verandering of de afschaffing van de werkloosheidsuitkeringen

compenseren met een hogere vergoeding. Artikel 5 De aanvullende vergoeding ten laste van de werkgever stemt overeen met de helft van het verschil tussen het laatste netto referentieloon en de werkloosheidsuitkeringen.

Het laatste bruto maandloon, berekend en geplafonneerd volgens de bepalingen van de collectieve arbeidsovereenkomst n. 17 van de Nationale Arbeidsraad, dient als referentiemaand voor de bepaling van het laatste netto referentieloon.

Het laatste bruto maandloon omvat enerzijds het loon van de kalendermaand die voorafgaat aan het einde van de arbeidsovereenkomst en anderzijds 1/12 de van de contractuele premies die rechtstreeks gekoppeld zijn aan de prestaties die door de werknemer worden geleverd en waarop de socialezekerheidsafhoudingen worden gedaan en waarvan de periodiciteit niet meer bedraagt dan een maand, 1/12 de van het dubbel vakantiegeld en van de eindejaarspremie.

Bij de bepaling van het laatste bruto maandloon wordt verstaan onder:

- de gemiddelde premie voor bedienden: het gemiddelde van de premies van de laatste twaalf maanden;

- het maandloon voor arbeiders: het gemiddeld maandloon berekend op een trimester, premies

inbegrepen;

- in geval van tijdskrediet, van loopbaanvermindering met 1/5de en van vermindering van de arbeidsprestaties tot een halftijdse betrekking, van loopbaanonderbreking of van halftijds brugpensioen: is het bruto maandloon dat in overweging moet worden genomen het loon van het vorig stelsel van arbeidsduur.

In ieder geval vormt deze aanvullende vergoeding de maximumtegemoetkoming ten laste van de werkgever voor wat deze collectieve arbeidsovereenkomst betreft. De wettelijke afhoudingen worden, desgevallend, voor wat deze collectieve arbeidsovereenkomst betreft, afgehouden van deze aanvullende vergoeding en zijn steeds ten laste van de werknemer.

De aanvullende vergoeding wordt aan de betrokken werknemers maandelijks betaald tot het bereiken van de rustpensioenleeftijd, tenzij de werknemer voor die tijd zou overlijden.

De aanvullende vergoeding wordt geïndexeerd volgens de bepalingen van de collectieve arbeidsovereenkomst nummer 17 van de Nationale Arbeidsraad.

Artikel 6 De werknemers bedoeld in artikel 3, worden, op hun verzoek, vrijgesteld van de beschikbaarheidsverplichting voor zover zij:

1° hetzij de leeftijd van 62 jaar bereikt hebben; 2° hetzij een beroepsverleden bewijzen van 42 jaar. Artikel 7 Voor alles wat niet uitdrukkelijk bepaald is in deze collectieve arbeidsovereenkomst, past men de bepalingen toe van de collectieve arbeidsovereenkomst nr. 17, gesloten op 19 december 1974 in de Nationale Arbeidsraad en van de collectieve arbeidsovereenkomsten nr. 141 en 142 gesloten op 23 mpar£2019 in de Nationale Arbeidsraad alsook alle wettelijke en reglementaire bepalingen die ter zake toepasbaar zijn.

Artikel 8 Deze collectieve arbeidsovereenkomst is gesloten voor een bepaalde duur.

Ze treedt in werking op 1 januari 2021 en houdt op van kracht te zijn op 31 december 2022.
