Paritair Subcomité voor de beschutte werkplaatsen gesubsidieerd door de Franse Gemeenschapscommissie (PSC 327.02)

Collectieve arbeidsovereenkomst van 21 januari 2020 betreffende de compenserende aanwerving in de beschutte werkplaatsen gesubsidieerd door de Franse Gemeenschapscommissie.

HOOFDSTUK I: Toepassingsgebied

Art. 1. Deze collectieve arbeidsovereenkomst is van toepassing op de werkgevers en op de werknemers met een handicap van de beschutte werkplaatsen die ressorteren onder het Paritair Subcomité voor de beschutte werkplaatsen gesubsidieerd door de Franse Gemeenschapscommissie.

Onder « werknemers » wordt begrepen: — de arbeidsters en arbeiders met een handicap, — de mannelijke en vrouwelijke bedienden met een handicap.

HOOFDSTUK HI: Juridisch kader

Art. 2. Deze collectieve arbeidsovereenkomst wordt gesloten overeenkomstig de bepalingen van de wet van 5 december 1968 betreffende de collectieve arbeidsovereenkomsten en de paritaire comités.

Art. 3. Deze collectieve arbeidsovereenkomst bepaalt de sectorale basisregels vast die van toepassing zijn op de werkgevers en de werknemers bedoeld in artikel 1 betreffende de compenserende aanwerving.

HOOFDSTUK IE Voorwerp

Art. 4. In uitvoering van het akkoord 2018-2019 voor de non-profitsectoren van de Franse Gemeenschapscommissie en van de Gemeenschappelijke Gemeenschapscommissie van 18/07/2018 en artikel 36 van het Besluit 2018/2292 van 28/11/2019 van het College van de Franse Gemeenschapscommissie betreffende de beschutte werkplaatsen, kan elke onderneming, om de arbeidstijd te compenseren van de werknemers met een handicap die halftijds werken of tijdskrediet nemen, een werknemer met een handicap in dienst nemen die wordt verrekend in haar quotum, dit a rato van ten hoogste 2,6 % van haar quotum die als volgt wordt verdeeld:

e 2% van het quotum waarbij vooral wordt gemikt op de oudere werknemers of de werknemers met gezondheidsproblemen in de onderneming;

e 0,6 % van het quotum met als doel de toekenning van de bijkomende sectorale verlofdag te compenseren, conform het bovengenoemde akkoord 2018-2019.

HOOFDSTUK IV: Slotbepalingen

Art. 5. Voor de uitvoering van artikel 4, bezorgt de beschutte werkplaats die deze CAO wil toepassen, het SPFB de volgende informatie:

- het register van de werknemers met een handicap, wier uren gecompenseerd moeten worden;

- de werkpost of functie die wordt toegewezen aan de werknemer die de compenserende aanwerving geniet.

Deze gegevens worden meegedeeld in het bestand van de trimestriële prestaties van de werknemers die elke beschutte werkplaats bezorgt aan de SPFB.

Art. 6. Deze collectieve arbeidsovereenkomst gaat in op 1 januari 2020 en wordt gesloten voor een

onbepaalde duur.

Deze collectieve arbeidsovereenkomst kan worden opgezegd met inachtneming van een opzeggingstermijn van zes maanden.

De opzegging moet gebeuren door middel van een aangetekende brief, gericht aan de voorzitter van het Paritair Subcomité voor de beschutte werkplaatsen gesubsidieerd door de Franse Gemeenschapscommissie.
