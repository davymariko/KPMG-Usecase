Neerlegging-Dépôt: 17/05/2019 | Regist.-Enregistr.: 24/05/2019 | N°: 151758/CO/143

Collectieve arbeidsovereenkomst van 23/04/2019 gesloten in het Paritair Comité van de zeevisserij (PC 143) houdende de invoering van aanvullende werkloosheidsuitkeringen bij volledige werkloosheid ten behoeve van de erkende zeevissers.

HOOFDSTUK I. TOEPASSINGSGEBIED

Art. 1. Deze collectieve arbeidsovereenkomst is van toepassing op de reders en werknemers die ressorteren onder het Paritair Comité nr. 143 voor de zeevisserij en die onder het toepassingsgebied vallen van het Koninklijk Besluit van 17 februari 2005 tot uitvoering van de bepalingen van de wet van 3 mei 2003 tot regeling van de arbeidsovereenkomst wegens scheepsdienst voor de zeevisserij en tot verbetering van het sociaal statuut van de zeevisserij.

HOOFDSTUK II. DOELSTELLING

Art. 2. Het doel van onderhavige collectieve arbeidsovereenkomst is aan alle werknemers tewerkgesteld met een arbeidsovereenkomst wegens scheepsdienst voor de visserij (art.11 van de wet van 3 mei 2003) die een erkenning hebben verkregen als zeevisser, aanvullende werkloosheidsuitkeringen toe te kennen voor zover zij gerechtigd zijn op de werkloosheidsuitkering als erkende zeevisser.

HOOFDSTUK III. TOEKENNINGSVOORWAARDEN VAN DE AANVULLENDE WERKLOOSHEIDSUITKERINGEN

Art. 3. De referteperiode voor toekenning van de aanvullende werkloosheidsuitkeringen is identiek aan de referteperiode voor erkenning van zeevissers met name 01/04 van het lopend jaar tot en met 31/03 van het daaropvolgende jaar.

Art. 4. De aanvullende werkloosheidsuitkeringen worden uitbetaald aan de erkende zeevissers ten belope van maximum 40 dagen per referteperiode met dien verstande dat dit aantal is uitgedrukt rekening houdend met een regeling van zes vergoedbare dagen per week. |

De aanvullende werkloosheidsuitkering voor erkende vissers kan niet gecumuleerd worden met de vergoeding voor erkende vissers die op de wachtlijst staan ingevolge verminderde arbeidsgeschiktheid. (CAO van 4 oktober 2016 n° 135635/CO/143)

HOOFDSTUK IV. BEDRAG VAN DE AANVULLENDE WERKLOOSHEIDSUITKERINGEN

Art. 5. Het dagbedrag (uitgedrukt rekening houdend met een regeling van zes vergoedbare dagen per week) van de aanvullende werkloosheidsuitkering die in deze CAO wordt uitgekeerd bedraagt 30,00 euro per dag volledige werkloosheid.

TN

HOOFDSTUK V. BETALINGSMODALITEITEN VAN DE AANVULLENDE WERKLOOSHEIDSUITKERINGEN

Art. 6. De aanvullende werkloosheidsuitkeringen worden uitbetaald door de erkende uitbetalingsinstellingen van werkloosheidsuitkeringen.

HOOFDSTUK VI. ALGEMENE BEPALINGEN

Art. 7. Het Fonds voor Bestaanszekerheid in casu het Zeevissersfonds is belast met de administratie, boekhoudkundige en financiële organisatie van de verrichtingen die voortspruiten uit de toepassing van deze collectieve arbeidsovereenkomst.

HOOFDSTUK VII. DUUR

Art. 8. Deze collectieve arbeidsovereenkomst wordt afgesloten voor onbepaalde duur, ze treedt in werking op O1 april 2019.

Zij kan door één der partijen worden opgezegd mits een opzegging van drie maanden, bij een ter post aangetekende brief, gericht aan de voorzitter van het Paritair Comité voor de zeevisserij.
