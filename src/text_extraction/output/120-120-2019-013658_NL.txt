Neerlegging-Dépôt: 25/10/2019 Regist.-Enregistr.: 10/12/2019 N°: 155816/CO/120

PARITAIR COMITE VOOR DE TEXTIELNIJVERHEID

NATIONALE COLLECTIEVE ARBEIDSOVEREENKOMST VAN 23 OKTOBER 2019 BETREFFENDE DE FINANCIELE BIJDRAGE VAN DE WERKGEVERS IN DE PRIJS VAN HET VERVOER

VAN DE ARBEIDERS IN DE TEXTIELNIJVERHEID

CAO van 28 juni 1991: registratienummer 28.496/C0/120 CAO van 2 juli 2019: registratiedatum 30 juli 2019; registratienummer 153084/C0/120

Gelet op de collectieve arbeidsovereenkomst nr. 19 octies van 20 februari 2009 betreffende de financiële bijdrage van de werkgevers in de prijs van het vervoer van de werknemers;

Gelet op de collectieve arbeidsovereenkomst nr. 19/9 van 23 april 2019 betreffende de financiële bijdrage van de werkgevers in de prijs van het gemeenschappelijk openbaar vervoer van de werknemers, zoals gewijzigd door de collectieve arbeidsovereenkomst nr. 19/10 van 28 mei 2019;

Gelet op de nationale algemene collectieve arbeidsovereenkomst van 2 juli 2019,

WORDT TUSSEN

Algemeen Christelijk Vakverbond Algemene Centrale ABVV

Algemene Centrale der Liberale Vakbonden van België enerzijds, EN FEDUSTRIA, de federatie van de textiel-, hout- en meubelindustrie anderzijds,

HET VOLGENDE OVEREENGEKOMEN:

HOOFDSTUK |. __DRAAGWIJDTE VAN DE OVEREENKOMST

Artikel 1 Onderhavige collectieve arbeidsovereenkomst vervangt de collectieve arbeidsovereenkomst van 28 juni 1991 tot vervanging van de collectieve arbeidsovereenkomst van 13 december 1974 betreffende de financiële bijdrage van de werkgevers in de prijs van het gemeenschappelijk vervoer van de werklieden in de textielnijverheid en het breiwerk.

ater TEE EEE ISEPSEE CCR

ENTIER ITU SATERIZ CA RER DEN EM EN

HOOFDSTUK II.  TOEPASSINGSGEBIED Artikel 2 Deze collectieve arbeidsovereenkomst is van toepassing op alle textielondernemingen en op alle erin tewerkgestelde arbeiders die onder de bevoegdheid vallen van het Paritair Comité voor de textielnijverheid (PC 120), met uitzondering van de ondernemingen en de erin tewerkgestelde arbeiders die onder de bevoegdheid vallen van de paritaire subcomités voor textiel Verviers (PSC 120.01) en voor de Jute (PSC 120.03).

Met “arbeiders” worden de mannelijke en vrouwelijke arbeiders bedoeld.

HOOFDSTUK III GEMEENSCHAPPELIJK OPENBAAR TREINVERVOER Artikel 3 Wat het door de Nationale Maatschappij der Belgische Spoorwegen georganiseerde vervoer betreft, wordt de tussenkomst van de werkgever in de prijs van het gebruikte vervoerbewijs, vastgesteld op basis van de tabel opgenomen in bijlage van het Koninklijk Besluit van 28 juli 1962 dat getroffen werd ter uitvoering van de wet van 27 juli 1962 tot vaststelling van een werkgeversbijdrage in het verlies geleden door de Nationale Maatschappij der Belgische Spoorwegen ingevolge de uitgifte van abonnementen voor werklieden en bedienden, die de bijdrage van de werkgever bepaalt en waarvan de Staat de werknemersbijdrage ten laste neemt, zonder 80% van de prijs van de treinkaart te overschrijden.

HOOFDSTUK IV. GEMEENSCHAPPELIJK OPENBAAR VERVOER, MET UITZONDERING VAN HET TREINVERVOER

Artikel 4 Voor wat betreft het gemeenschappelijk openbaar vervoer, met uitzondering van het treinvervoer, wordt de bijdrage van de werkgever in de prijs van de abonnementen voor de verplaatsingen vanaf 5 kilometer, berekend vanaf de vertrekhalte, vastgesteld volgens de hierna vastgestelde modaliteiten:

a) wanneer de prijs van het vervoer in verhouding tot de afstand staat, wordt de tussenkomst van de werkgever in de prijs van het gebruikte vervoerbewijs vastgesteld op 80%.

b) wanneer de prijs een eenheidsprijs is, ongeacht de afstand, wordt de bijdrage van de werkgever forfaitair vastgesteld en bedraagt zij 80% van de effectief door de arbeider betaalde prijs, zonder evenwel het bedrag van de werkgeversbijdrage, berekend op basis van de in artikel 3 van de collectieve arbeidsovereenkomst nr. 19 octies van 20 februari 2009 opgenomen tabel met forfaitaire bedragen voor een afstand van 7 kilometer te overschrijden.

HOOFDSTUK V. GECOMBINEERD GEMEENSCHAPPELIJK OPENBAAR VERVOER

Artikel 5 Ingeval de arbeider gebruik maakt van een combinatie van de trein en één of meerdere andere gemeenschappelijke openbaar vervoermiddelen dan de trein, en er wordt slechts één

vervoerbewijs afgeleverd voor het geheel van de afstand - zonder dat in dit vervoerbewijs een onderverdeling wordt gemaakt per gemeenschappelijk openbaar vervoermiddel - wordt de bijdrage van de werkgever voor de verplaatsingen vanaf in het totaal 5 kilometer vastgesteld op 80% van de prijs van het gebruikte vervoersbewijs.

Artikel 6 a) In elk ander geval dat de arbeider meer dan één gemeenschappelijk openbaar vervoermiddel gebruikt dan voorzien in artikel 5, wordt de tussenkomst van de werkgever voor het geheel van de afstand vanaf 5 kilometer vastgesteld op basis van de tabel opgenomen in bijlage van het Koninklijk Besluit van 28 juli 1962 dat getroffen werd ter uitvoering van de wet van 27 juli 1962 tot vaststelling van de werkgeversbijdrage in het verlies geleden door de Nationale Maatschappij der Belgische Spoorwegen ingevolge de uitgifte van abonnementen voor werklieden en bedienden, die de bijdrage van de werkgever bepaalt en waarvan de Staat de werknemersbijdrage ten laste neemt, voor het totaal aantal kilometers dat overeenstemt met het totaal van de kilometeraantallen die op de onderscheiden vervoerbewijzen vermeld staan, zonder evenwel 80% van de totale prijs van de vervoerbewijzen te overschrijden.

b) Wanneer voor één of meerdere gemeenschappelijke openbare vervoermiddelen de afgelegde afstand niet kan worden nagegaan en dus de afgelegde kilometers niet kunnen worden opgeteld, wordt, voor elk afzonderlijk vervoermiddel waarvan de arbeider gebruik maakt, de werkgeversbijdrage berekend overeenkomstig de bepalingen van de artikelen 3, 4 en 5 van onderhavige collectieve arbeidsovereenkomst en de aldus bekomen bedragen bij elkaar opgeteld

om de bijdrage van de werkgever voor het geheel van de afgelegde afstand vast te stellen.

HOOFDSTUK VI. VERVOER VAN DE WERKNEMERS VOLLEDIG OF GEDEELTELIJK DOOR DE ONDERNEMING INGERICHT

Artikel 7 Wanneer de werkgever zelf volledig of gedeeltelijk het vervoer van de arbeiders inricht, en de arbeider al dan niet bijkomend een openbaar gemeenschappelijk vervoermiddel gebruikt, zal de financiële last van de arbeider voor de gehele afstand van het vervoer niet hoger mogen liggen dan het verschil tussen de prijs van de treinkaart geldend als sociaal abonnement en de werkgeversbijdrage in de prijs van deze treinkaart voor een overeenstemmend aantal kilometers. Hiertoe zullen passende regelingen worden getroffen door de onderneming.

HOOFDSTUK VII. VERVOERMIDDEL ANDER DAN GEMEENSCHAPPELIJK OPENBAAR VERVOERMIDDEL

Artikel 8 Wanneer de arbeider gebruik maakt van een vervoermiddel ander dan een gemeenschappelijk openbaar vervoermiddel, dan wordt, voor de verplaatsing vanaf 5 kilometer, de tussenkomst van de werkgever in de prijs van de treinkaart, vastgesteld op basis van de forfaitaire bedragen voorzien in de tabel opgenomen in artikel 3 van de collectieve arbeidsovereenkomst nr. 19 octies van 20 februari 2009 betreffende de financiële bijdrage van de werkgevers in de prijs van het vervoer van de werknemers, voor een overeenstemmend aantal kilometers en zonder dat de tussenkomst van de werkgever meer dan 64,9% van de prijs van de treinkaart kan bedragen.

HOOFDSTUK VIII. MODALITEITEN VAN TERUGBETALING Artikel 9 a) De arbeiders leggen aan de werkgever een ondertekende verklaring voor waarin verzekerd wordt dat zij geregeld over een afstand geliĳk aan of hoger dan 5 kilometer een gemeenschappelijk openbaar vervoermiddel benutten om zich van hun woonplaats naar hun plaats van tewerkstelling te begeven. Ingeval de arbeiders gebruik maken van een vervoermiddel ander dan een gemeenschappelijk openbaar vervoermiddel, preciseren zij bovendien het aantal kilometers die zij gewoonlijk afleggen tussen hun woonplaats en de werkplaats, enkele richting.

Zij zullen ervoor zorgen iedere wijziging van deze toestand in de kortst mogelijke tijd mede te delen.

b) De werkgevers mogen op elk ogenblik nagaan of deze verklaring met de werkelijkheid strookt.

Artikel 10 De tussenkomst van de werkgever in de vervoerkosten van het gemeenschappelijk openbaar vervoer zal betaald worden op voorlegging van de vervoerbewijzen, uitgereikt door de N.M.B.S. en/of de andere maatschappijen van gemeenschappelijk openbaar vervoer.

Artikel 11 Wanneer de arbeiders gebruik maken van een vervoermiddel ander dan een gemeenschappelijk openbaar vervoermiddel, wordt de tussenkomst van de werkgevers bepaald per effectief gewerkte dag door het maandbedrag van de werkgeversbijdrage in de prijs van de treinkaart voor het overeenstemmend aantal kilometers te delen door 21,66.

Deze regeling doet geen afbreuk aan bestaande voordeligere regelingen of gebruiken op het vlak van de onderneming (bv. wanneer de onderneming terugbetaalt op basis van een weekabonnement blijft die regeling gehandhaafd en deelt men het weekbedrag door 5).

HOOFDSTUK IX. BIJZONDER GEVAL VAN DE OVERBRUGGINGSPLOEGEN Artikel 12 a) Aangezien de arbeider in de overbruggingsploegen per dag effectief meer dan 12 uur van huis afwezig is moet, wanneer de arbeider, overeenkomstig art. 1 van de collectieve arbeidsovereenkomst nr. 46 van de Nationale Arbeidsraad, nachtarbeid verricht hetzij in vaste nachtploeg hetzij in wisselende dag- en nachtploeg, de werkgever in zijn vervoer voorzien.

b) Ingeval de werkgever niet in vervoer voorziet, moet hij financieel bijdragen in het vervoer van de arbeider. Die tegemoetkoming van de werkgever is gelijk aan 100 % van de prijs van de treinkaart geldend als sociaal abonnement voor het overeenstemmend aantal kilometers.

c) Wordt of kan de prijs van het vervoer worden vastgesteld in functie van het aantal verplaatsingen (bv. tramticket, busticket) dan wordt de tussenkomst van de werkgever vastgesteld op 100 % van de prijs van de ticketten zonder hoger te zijn dan 100 % van de prijs van de treinkaart voor het overeenstemmend aantal kilometers.

d) Wanneer de arbeider gebruik maakt van een vervoermiddel ander dan een gemeenschappelijk openbaar vervoermiddel, wordt de tussenkomst van de werkgever per effectief gewerkte dag vastgesteld door het maandbedrag van de prijs van de treinkaart voor het overeenstemmend aantal kilometer te delen door 21,66.

Deze regeling doet geen afbreuk aan bestaande voordeligere regelingen of gebruiken op het vlak

van de onderneming (bv. wanneer de onderneming terugbetaalt op basis van een weekabonnement blijft die regeling gehandhaafd en deelt men het weekbedrag door 5).

HOOFDSTUK X. TERUGBETALINGSTIJDSTIP

Artikel 13 De bijdrage van de werkgever in de door de arbeiders gedragen vervoerkosten zal maandelijks betaald worden voor de arbeider met een maandabonnement, of ter gelegenheid van de

betaalperiode die in de onderneming gebruikelijk is voor de vervoerbewijzen die geldig zijn voor een week.

HOOFDSTUK XI. OPHEFFINGSBEPALINGEN

Artikel 14 Op 1 juli 2020 worden de woorden “voor de verplaatsingen vanaf 5 kilometer, berekend vanaf de verfrekhalte” in artikel 4 van onderhavige collectieve arbeidsovereenkomst opgeheven.

Artikel 15 Op 1 juli 2020 worden de woorden “voor de verplaatsingen vanaf in het totaal 5 kilometer” in artikel 5 van onderhavige collectieve arbeidsovereenkomst opgeheven.

Artikel 16 Op 1 juli 2020 worden de woorden “voor het geheel van de afstand vanaf 5 kilometer” in artikel 6 van onderhavige collectieve arbeidsovereenkomst opgeheven.

Artikel 17 Op 1 juli 2020 worden de woorden “over een afstand gelijk aan of hoger dan 5 kilometer” in artikel 9 van onderhavige collectieve arbeidsovereenkomst opgeheven.

HOOFDSTUK XII. INWERKINGTREDING EN DUUR VAN DE OVEREENKOMST

Artikel 18 Deze overeenkomst treedt in werking op 1 juli 2019. Zij is gesloten voor onbepaalde tijd en kan met een opzeggingstermijn van 3 maanden betekend aan de voorzitter van het Paritair Comité en aan de in Paritair Comité vertegenwoordigde organisaties door één van de ondertekenende partijen worden opgezegd.

HOOFDSTUKXIIL SLOTBEPALINGEN

Artikel 19 De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit.

Artikel 20 tar. Léuat [col 18)

De collectieve arbeidsovereenkomst van 28 juni 1991 tot vervanging van de collectieve arbeidsovereenkomst van 13 december 1974 betreffende de financiële bijdrage van de werkgevers in de prijs van het gemeenschappelijk vervoer van de werklieden in de textielnijverheid en het breiwerk wordt opgeheven met ingang van 1 juli 2019.

Artikel 21 De collectieve arbeidsovereenkomst van 2 juli 2019 betreffende de financiële bijdrage van de werkgevers in de prijs van het vervoer van de arbeiders in de textielnijverheid wordt opgeheven met ingang van 1 juli 2019.

Gedaan te Gent op 23 oktober 2019

Namens Algemeen Christelijk Vakverbond, Namens Algemene Centrale ABVV,

Mevr. Vinciane Mortier Dhr. Elie Verplancken

Namens Algemene Gentrale der Namens FEDUSTRIA, federatie van de Liberale Vakbonden van België, textiel- hout- en meubelindustrie,

Dhr. Bart De Crock Dhr. Marc Blomme
