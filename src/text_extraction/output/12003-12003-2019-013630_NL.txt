PARITAIR SUBCOMITE VOOR HET VERVAARDIGEN VAN EN DE HANDEL IN ZAKKEN IN JUTE OF IN VERVANGINGSMATERIALEN

ALGEMENE NATIONALE COLLECTIEVE ARBEIDSOVEREENKOMST VAN 9 OKTOBER 2019

HOOFDSTUK |. - Toepassingsgebied Artikel 1 Deze collectieve arbeidsovereenkomst is van toepassing op de werkgevers en op de arbeiders en arbeid sters, hierna “werknemers” genaamd, van de ondernemingen die onder het Paritair Subcomité voor het vervaardigen van en de handel in zakken in jute of in vervangingsmaterialen ressorteren.

HOOFDSTUK Il. — Koopkracht

Artikel 2 Vanaf 1 september 2019 worden de baremieke en effectieve lonen met 0,90% verhoogd.

Vanaf 1 september 2019 wordt de werkgeversbijdrage in de maaltijdcheque verhoogd met € 0,40 per effectief gewerkte dag. De bepalingen voorzien in artikel 5 van de sectorale collectieve arbeidsovereenkomst van 23 november 2015 houdende toekenning van maaltijdcheques worden in die zin aangepast. HOOFDSTUK Ill. - Functieclassificatie en Lonen

A. Functieclassificatie

Artikel 3 De functies van de werknemers worden als volgt ingedeeld:

Categorie A:

-__naaien, snijden, dubbelen van zakken, thermosnijden; -__ stempelen, openleggen, insteken en uithalen van zakken, kortom al het stempelwerk.

Categorie B:

-_opbinden, persen, intern transport. Categorie C:

-__ onderhoud, chauffeur, laden en lossen.

Categorie D:

- _ meestergast, geschoold mecanicien. B. Lonen

1, Minimumuurlonen

Artikel 4 In geval van ploegenwerk zullen de minimumuurlonen evenals de effectief uitbetaalde lonen met 7 pct. verhoogd worden.

Artikel 5 De jongere werklieden met een contract van jobstudent ontvangen volgende percentages van het loon van de werklieden van 21 jaar en ouder van de categorie waartoe zij behoren: 16 jaar: 75 pct; 17 jaar: 80 pct; 18 jaar: 85 pct; 19 jaar: 90 pct. en 20 jaar: 95 pct.

De leeftijdsgebonden lonen (percentages van het loon van werklieden van 21 jaar en ouder) van de jongere werklieden met een contract van jobstudent worden gerechtvaardigd door het feit dat het gaat om zeer jonge werknemers die per definitie slechts gedurende een bepaalde periode van het jaar de arbeid

uitvoeren van de werklieden van 21 jaar en ouder en deze jonge werknemers veel minder ervaring hebben dan de voormelde werklieden van 21 jaar en ouder.

In de sector zal geen toepassing worden gemaakt van de regeringsmaatregel tot loondegressiviteit van jongeren, met uitzondering van jobstudenten.

2, Stukwerk Artikel 6 Stukwerk kan alleen worden ingevoerd bij overeenkomst tussen de werkgever en de vertegenwoordigers van de representatieve werknemersorganisaties.

De toeslag voor stukwerk wordt vastgesteld op 10 pct. ter bepaling van het minimumuurloon dat over 3 betalingsperioden wordt gewaarborgd.

Artikel 7 In geval van onderbreking van het werk buiten de wil van de betrokkene, machinebreuk of overmacht, wordt een gemiddeld uurloon gewaarborgd zoals berekend in toepassing van de wetgeving betreffende de feestdagen.

3. Bijzondere bepalingen Artikel 8 In geval twee functies door eenzelfde persoon worden uitgeoefend, is de hoogst betaalde functie determinerend.

Artikel 9 Een vervanger in een hogere categorie krijgt voor de duur van de vervanging het hogere loon overeenstemmend met die categorie.

HOOFDSTUK IV. - Koppeling van de lonen aan het indexcijfer van de consumptieprijzen Artikel 10 De effectieve en baremieke | onen zijn gekoppeld aan het indexcijfer van de consumptieprijzen overeenkomstig de bepalingen van de collectieve arbeidsovereenkomst van 13 mei 2004, gesloten in het Paritair Subcomité voor het vervaardigen van en de handel in zakken in jute of in vervangingsmaterialen, betreffende de koppeling van de lonen aan het indexcijfer van de consumptieprijzen, algemeen verbindend verklaard bij koninklijk besluit van 9 januari 2005 (Belgisch Staatsblad van 3 maart 2005).

HOOFDSTUK V. - Premies À. Vakbondspremie Artikel 11 De werknemers die zijn aangesloten bij één van de in het Paritair Subcomité voor het vervaardigen van en de handel in zakken in jute of in vervangingsmaterialen vertegenwoordigde vakorganisaties, die op 30 september van het betrokken jaar in dienst zijn of die tussen 1 oktober en 30 september op rust zijn gegaan, hebben vanaf 2011 recht op een vakbondspremie van 135,00 EUR ten laste van het “Fonds voor bestaanszekerheid voor het vervaardigen van en de handel in zakken in jute of in vervangingsmaterialen”. Deze premie werd vanaf 2017 opgetrokken van 135,00 EUR naar 145,00 EUR.

Artikel 12 Voor de duurtijd van deze collectieve arbeidsovereenkomst wordt bij ontslag door de werkgever een eerste jaar syndicale premie van 145,00 EUR toegekend en betaald door de werkgever; een tweede jaar na

ontslag wordt deze premie betaald door voornoemd fonds,

Deze regeling geldt voor zover de betrokken werknemer inactief blijft tot de refertedatum van 30 september en geldt niet bij ontslag wegens dringende redenen.

Artikel 13 De werknemers die tijdens de referteperiode in het stelsel van werkloosheid met bedrijfstoeslag treden, hebben recht op de syndicale premie in het jaar volgend op het refertejaar na hun intreding in het stelsel van werkloosheid met bedrijfstoeslag.

Artikel 14 Daartoe levert de werkgever aan iedere werknemer van zijn onderneming uiterlijk tegen 1 november van het betrokken jaar een kaart ‘vakbondspremie" af.

De kaart wordt per post toegestuurd aan de werknemers waarvan de arbeidsovereenkomst is beêindigd, geschorst of die op rust zijn gegaan.

Artikel 15 Op voorlegging van de door de werkgever afgeleverde kaart "vakbondspremie", betalen de vakorganisaties de vakbondspremie tussen 20 en 31 december van het betrokken jaar aan de rechthebbenden uit.

Artikel 16 De vakorganisaties zenden de uitbetaalde kaarten met een afrekening aan het in artikel 11 genoemd fonds dat het bedrag van de voorgeschoten premies aan de vakorganisaties terugbetaalt binnen de dertig dagen na ontvangst van de afrekening.

Artikel 17 In toepassing van artikel 8 van de collectieve arbeidsovereenkomst van 12 april 2002, gesloten in het Paritair Subcomité voor het vervaardigen van en de handel in zakken in jute of in vervangingsmaterialen, tot oprichting van een fonds voor bestaanszekerheid en tot vaststelling van zijn statuten, algemeen verbindend verklaard bij koninklijk besluit van 28 augustus 2002, bekendgemaakt in het Belgisch Staatsblad

van 9 oktober 2002, wordt voormeld fonds belast met de uitbetaling van de vakbondspremies. Artikel 18 Een bijdrage in de administratiekosten wordt, per dossier, vastgesteld op 1,24 EUR.

B, Eindejaarspremie en aanvullende vakantievergoeding Artikel 19 De werkgevers betalen een eindejaarspremie ten bedrage van 5,33 pct. van het brutoloon dat werd verdiend tijdens de periode die begrepen ligt tussen 1 december van het vorige jaar en 30 november van het lopende jaar met waarborging van een minimumpremie van 12,39 EUR voor de werknemers van 21 jaar en ouder.

Artikel 20 De werkgevers betalen een aanvullende vakantievergoeding ten bedrage van 3 pct. van het brutoloon dat werd verdiend tijdens de periode die begrepen ligt tussen Î december van het vorige jaar en 30 november van het lopende jaar.

Artikel 21 De eindejaarspremie en de aanvullende vakantievergoeding worden betaald samen met de laatste loonuitbetaling van de maand december.

Artikel 22 In geval van gedeeltelijke arbeidsprestaties, wordt de in artikel 19 en 20 bedoelde premie berekend in verhouding tot de tijd die in de onderneming werd doorgebracht. Artikel 23 De werknemers verliezen het recht op de eindejaarspremie van het lopende jaar, zo zij vrijwillig de onderneming verlaten.

Artikel 24 Het recht blijft bestaan voor degenen die op rust worden gesteld of het brugpensioen hebben aanvaard en voor de rechtverkrijgenden van de overleden werknemers.

Artikel 25 De bijzondere akkoorden waarbij in voordeliger voorwaarden wordt voorzien, blijven behouden.

C. Toelage bestaanszekerheid Artikel 26 Na 5 dagen tijdelijke werkloosheid binnen de referteperiode gaande van 1 oktober van het vorig jaar tot

30 september van het lopend jaar wordt aan de werknemers een forfaitair bedrag toegekend van 15,00 EUR per dag tijdelijke werkloosheid, met een maximum van 15 dagen, hetzij 225,00 EUR.

Artikel 27 Deze toelage wordt uitgekeerd samen met de syndicale premie. Artikel 28 De werkgevers storten een bijdrage van 125,00 EUR per ingeschreven werkman aan het “Fonds voor bestaanszekerheid voor het vervaardigen van en de handel in zakken in jute of in vervangingsmaterialen".

De overige 100,00 EUR zijn ten laste van voornoemd fonds.

Deze regeling geldt voor de duurtijd van deze collectieve arbeidsovereenkomst, waarna een grondige evaluatie wordt voorzien.

D. Cadeaucheques Artikel 29 Aan de werknemers die op 30 november in dienst zijn wordt in de loop van de maand december van het betrokken jaar een cadeaucheque uitbetaald door de werkgever ter waarde van 30,00 EUR. Deze cadeaucheques worden toegekend onder de voorwaarden bepaald door artikel 19, S 2, 14° van het koninklijk besluit van 28 november 1969 tot uitvoering van de wet van 27 juni 1969 tot herziening van de besluitwet van 28 december 1944 betreffende de maatschappelijke zekerheid voor arbeiders. Dit artikel geldt voor onbepaalde duur.

HOOFDSTUK VI. - Bijdrage in de vervoerskosten

Artikel 30 De werknemers die gebruik maken van een gemeenschappelijke vervoerdienst overeenkomstig de bepalingen van de collectieve arbeidsovereenkomst nr. 19quinquies, gesloten in de Nationale Arbeidsraad op 22 december 1992, tot vervanging van de collectieve arbeidsovereenkomst nr. 19 betreffende de financiële bijdrage van de werkgever in de prijs van het vervoer van de werknemers, hebben recht, ten laste van de werkgever, op een terugbetaling van de gedragen kosten.

Artikel 31 De werknemers die woonachtig zijn op 5 kilometer en meer van de werkplaats en die gebruik maken van andere dan de in artikel 30 bedoelde vervoermiddelen, hebben eveneens recht, ten laste van de werkgever, op een terugbetaling van de gedragen kosten ten belope van de werkgeverstussenkomst in de prijs van de treinkaart geldend als sociaal abonnement voor de afgelegde afstand. Voor de berekening van deze afstand wordt het aantal kilometers in aanmerking genomen berekend van de werkplaats tot de woonplaats van de werknemer.

Artikel 32 Vanaf 1 januari 2011 hebben de werknemers recht op een verplaatsingsvergoeding van 0,75 EUR per effectief gewerkte dag. Vanaf Î september 2019 hebben de werknemers recht op een verplaatsingsvergoeding van 1,00 EUR per effectief gewerkte dag.

Artikel 33 De terugbetaling van de gedragen kosten, waarvan sprake in de artikelen 30, 31 en 32 geschiedt ten minste om de maand.

Artikel 34 Onverminderd de bepalingen die zijn vastgesteld bij de artikelen 30, 31 en 32 blijven de gunstiger voorwaarden inzake vervoer en terugbetaling van vervoerskosten die op ondernemingsvlak bestaan, behouden.

HOOFDSTUK VII. - Anciënniteitsverlof Artikel 35 Vanaf 2011 wordt aan de werknemer die minstens 20 jaar ononderbroken anciënniteit heeft in de sector één dag bezoldigde afwezigheid toegekend in de loop van elk kalenderjaar. De werkgever betaalt voor deze anciënniteitsdag het normale loon zoals voorzien in de wetgeving op de betaalde feestdagen.

Bovenop deze eerste anciënniteitsdag werd er een tweede anciënniteitsdag toegekend vanaf 25 jaar ononderbroken anciënniteit in de sector. Deze anciënniteitsdag wordt vanaf 2014 toegekend na 15 jaar ononderbroken anciënniteit in de sector. Vanaf 2019 wordt deze anciënniteitsdag toegekend na 10 jaar ononderbroken anciënniteit in de sector. De betaling van deze anciënniteitsdag valt ten laste van het “Fonds voor bestaanszekerheid voor het vervaardigen van en de handel in zakken in jute of in vervangingsmaterialen”,

Voor [BO en uitzendkrachten wordt de periode als uitzendkracht en IBO voorafgaand aan een contract van onbepaalde duur meegeteld voor het anciënniteitsverlof.

HOOFDSTUK VIII. - Klein verlet Artikel 36 Bij overlijden van de partner of een kind van de werknemer of van een kind van de partner van de werknemer worden de wettelijk voorziene drie dagen klein verlet op vijf dagen gebracht vanaf 1 juni 2005. Artikel 37 Deze vijf dagen mogen genomen worden tussen de dag van het overlijden en tot en inbegrepen de derde kalenderdag die de dag van de begrafenis volgt.

HOOFDSTUK IX. - Opleiding en vorming - Kwaliteit van de arbeid Artikel 38 Partijen verbinden er zich toe om de inspanningen die geleverd worden voor vorming en opleiding verder te zetten met bijzondere aandacht voor risicogroepen. Het aantal opleidingsdagen zal verhoogd worden volgens een groeipad overeenkomstig de wettelijke bepalingen.

Artikel 39 Werkbaar werk, gespreid over de ganse loopbaan moet een structureel aandachtspunt zijn. Inspanningen moeten tot concrete resultaten leiden op de werkvloer.

Artikel 40 De werkgevers en de werknemers verbinden zich ertoe elke vorm van racisme binnen hun bedrijf tegen te gaan. Elke discriminatie op grond van seksuele geaardheid, ras, huidskleur, afkomst of overtuiging is verboden bij het aanbieden van banen, de aanwerving, de uitvoering van een arbeidsovereenkomst of het ontslag van een werknemer.

Bij eventuele klachten kan de meest gerede partij de zaak aanhangig maken bij het bureau van het Paritair Subcomité.

HOOFDSTUK X. - Geldigheid Artikel 41 Deze collectieve arbeidsovereenkomst wordt van kracht op 1 januari 2019 en ze wordt gesloten voor onbepaalde duur , met uitzondering van de artikelen 11 tot 17 en 26 tot 28 die gesloten worden voor een duur van 2 jaar die loopt van 1 januari 2019 tot 31 december 2020.

Ze vervangt de collectieve arbeidsovereenkomst van 12 december 2017, geregistreerd onder het nr. 144442/CO/120.03, vanaf de datum van haar inwerkingtreding. Zijkan door de partijen worden opgezegd mits een vooropzeg van zes maanden betekend bij een ter post aangetekende brief, gericht aan de Voorzitter van het Paritair Subcomité.

Artikel 42 De ondertekende partijen vragen dat deze collectieve arbeidsovereenkomst algemeen bindend zou verklaard worden per koninklijk besluit.
