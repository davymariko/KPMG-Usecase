Paritair Subcomité voor het bedrijf van de zandsteen- en kwartsietgroeven op het gehele grondgebied van het Rijk, uitgezonderd de kwartsietgroeven van de provincie Waals-Brabant

Collectieve arbeidsovereenkomst van 13 oktober 2020

Tijdskrediet

Artikel 1. Deze collectieve arbeidsovereenkomst is van toepassing op de werkgevers en de arbeiders van de bedrijven die ressorteren onder het Paritair Subcomité voor het bedrijf van de zandsteen- en kwartsietgroeven op het gehele grondgebied van het Rijk, uitgezonderd de kwartsietgroeven van de provincie Waals-Brabant.

Onder "arbeiders" wordt verstaan: de mannelijke en de vrouwelijke arbeiders.

Art. 2. Deze collectieve arbeidsovereenkomst is gesloten in toepassing van de collectieve arbeidsovereenkomst nr. 103 van 27 juni 2012, gesloten in de Nationale Arbeidsraad, tot invoering van een stelsel van tijdskrediet, loopbaanvermindering en landingsbanen, van het koninklijk besluit van 30 december 2014 tot wijziging van het koninklijk besluit van 12 december 2001 tot uitvoering van hoofdstuk IV van de wet van 10 augustus 2001 betreffende verzoening van werkgelegenheid en kwateit van het leven betreffende het stelsel van tijdskrediet, loopbaanvermindering en vermindering van de arbeidsprestaties tot een halftijdse betrekking en van de collectieve arbeidsovereenkomst nr. 137 van 23 april 2019 tot vaststelling, voor 20192020, van het interprofessioneel kader voor de verlaging van de leeftijdsgrens naar 55 jaar, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering.

Art. 3. Onverminderd de bepalingen van de collectieve arbeidsovereenkomst nr. 103 van 27 juni 2012 zoals gewijzigd door de CAO 103 ter van 20 december 2016 gesloten in de Nationale Arbeidsraad en behoudens de wettelijke mogelijkheden betreffende de RVA-premie en de gelijkstelling in het wettelijk pensioen, hebben werknemers vanaf de leeftijd van 55 jaar recht om hun arbeidsprestaties te verminderen tot een halftijdse betrekking of te verminderen met een vijfde.

Het recht op uitkeringen is aan de werknemers verworven die de leeftijd van 57 jaar hebben bereikt en die hun prestaties verminderen tot een halftijdse betrekking alsook aan de werknemers die de leeftijd van 55 jaar hebben bereikt en hun prestaties verminderen met 1/5%.

Om het recht op de “uitkeringen tijdskrediet” moeten de werknemers die voldoen aan de leeftijdsvoorwaarde bovendien:

NY

a) ofwel een beroepsloopbaan opgebouwd hebben van minstens 35 jaar als loontrekkende in de zin van artikel 3, & 3 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag;

b) ofwel een zwaar beroep uitgeoefend hebben gedurende:

a. hetzij minstens $ jaar, gerekend van datum tot datum, in een zwaar beroep in de zin van artikel 3, $ 1 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag. Die periode van 5 jaar moet gelegen zijn in de loop van de voorafgaande 10 kalenderjaren, gerekend van datum tot datum;

b. hetzij minstens 7 jaar, gerekend van datum tot datum, in een zwaar beroep in de zin van artikel 3, $ 1 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag. Die periode van 7 jaar moet gelegen zijn in de loop van de voorafgaande 15 kalenderjaren, gerekend van datum tot datum;

Art. 4. De sociale partners verbinden zich ertoe een gezamenlijke beoordeling van deze maatregel te doen.

Art. 5. Deze collectieve arbeidsovereenkomst heeft uitwerking met ingang van 1 januari 2019 en treedt buiten werking op 31 december 2020.
