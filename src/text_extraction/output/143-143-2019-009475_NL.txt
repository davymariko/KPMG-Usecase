Neerlegging-Dépôt: 21/06/2019 Regist.-Enregistr.: 28/06/2019

N°: 152414/C0/143

Paritair Comité voor de zeevisserij

Collectieve arbeidsovereenkomst van 21 mei 2019 gesloten binnen het Paritair Comité voor de zeevisserij betreffende de invoering van een stelsel van werkloosheid met bedrijfstoeslag in uitvoering van CAO nr.135 gesloten in de Nationale Arbeidsraad,

Artikel 1, Deze collectieve arbeidsovereenkomst is van toepassing op de werkgevers en op de werklieden en werksters van de ondernemingen die ressorteren onder het Paritair Comité voor de zeevisserij en gekend zijn bij de Rijksdienst voor Sociale Zekerheid onder het kencijfer 86, met uitzondering van de reders gekend bij de Rijksdienst voor Sociale Zekerheid onder het kencijfer 19 en op het personeel dat zij tewerkstellen.

Deze collectieve arbeidsovereenkomst is gesloten in uitvoering van de Collectieve Arbeidsovereenkomst Nr. 135 van 23 april 2019 “tot vaststelling op interprofessioneel niveau, voor 2019 en 2020, van de leeftijd vanaf welke een stelsel van werkloosheid kan worden toegekend aan sommige oudere werknemers met een lange loopbaan die worden ontslagen.”

Art. 2. Onverminderd de bepalingen van het koninklijk besluit van 3 mei 2007 tot regeling van het stelsel van werkloosheid met bedrijfstoeslag (Belgisch Staatsblad van 8 juni 2007), wordt het principe van de toepassing van een stelsel van werkloosheid met bedrijfstoeslag toegestaan in deze sector voor het personeel dat voor deze formule opteert en de leeftijd van 59 jaar of ouder zal bereiken of bereikt heeft op het einde van de arbeidsovereenkomst en tijdens de geldigheidsperiode van de CAO.

Zowel mannen als vrouwen moeten een beroepsloopbaan van minstens 40 jaar kunnen bewijzen op het einde van de arbeidsovereenkomst.

Art. 3. Deze collectieve arbeidsovereenkomst voorziet in een aanvullende vergoeding in het kader van het stelsel van werkloosheid met bedrijfstoeslag ten laste van het “Waarborg- en Sociaal Fonds voor de zeevisserij” onder de volgende voorwaarden, waaraan cumulatief moet zijn voldaan :

-__in alle gevallen van ontslag, behalve om dringende reden, tijdens de geldigheidsduur van deze overeenkomst, van werknemers die de leeftijd van 59 jaar of ouder hebben bereikt uiterlijk op 31/12/2019 en op het einde van de arbeidsovereenkomst;

-__de werknemer/werkneemster in kwestie geeft schriftelijk expliciet aan de werkgever te kennen van de mogelijkheid tot het principe van de toepassing van een stelsel van werkloosheid met bedrijfstoeslag te willen maken;

-__de werknemer/werkneemster in kwestie moet bewijzen dat hij niet kan genieten van de voordelen van het “Zeevissersfonds” op het ogenblik van de aanvraag;

-__de werknemer/werkneemster in kwestie zal van de aanvullende vergoeding in het kader van het stelsel van werkloosheid met bedrijfstoeslag kunnen genieten tot de laatste dag van de kalendermaand waarin zij de pensioenleeftijd bereikt hebben.

| |

| |

- de werknemer/werkneemster moet bovendien voldoen aan de van kracht zijnde anciënniteitsvoorwaarden;

- de werkgever moet in vervanging voorzien van de werknemer/werkneemster in het stelsel van werkloosheid met bedrijfstoeslag zoals door de wet voorzien.

Art. 4, Het bedrag van de aanvullende vergoeding in het stelsel van werkloosheid met bedrijfstoeslag wordt berekend overeenkomstig de artikelen 5 tot en met 8 van de collectieve arbeidsovereenkomst nr. 17 van 19 december 1974 van de Nationale Arbeidsraad tot invoering van een regeling van aanvullende vergoeding ten gunste van sommige bejaarde werknemers/werkneemsters indien zij worden ontslagen, algemeen verbindend verklaard bij koninklijk besluit van 16januari 1975 (Belgisch Staatsblad van 31januari 1975), zoals zij achteraf werd gewijzigd door verscheidene collectieve arbeidsovereenkomsten.

Art.5. De aanvullende vergoeding in het stelsel van werkloosheid met bedrijfstoeslag wordt ten laste genomen van het “Waarborg- en Sociaal Fonds voor de zeevisserij",

Het sociaal fonds heft hiertoe een bijdrage van de 0,25 pct op de bruto loonmassa ten laste van de werkgevers op wie de huidige collectieve arbeidsovereenkomst van toepassing is.

Art. 6. Alle praktische modaliteiten worden uitgewerkt door de raad van beheer van het “Waarborgen Sociaal Fonds voor de zeevisserij",

Art 7. Deze collectieve arbeidsovereenkomst treedt inwerking op O1 januari 2019 en houdt op van kracht te zijn op 31 december 2020.

Ze vervangt de collectieve arbeidsovereenkomst van 07/12/2017 tot invoering van stelsel van werkloosheid met bedrijfstoeslag op 59 jaar met registratienummer 147093/C0/143,
