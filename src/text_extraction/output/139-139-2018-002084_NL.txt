Neerlegging-Dépôt: 01/03/2018 Regist.-Enregistr.: 08/03/2018 N°: 145190/C0/139

Collectieve arbeidsovereenkomst van 28/02/2018 gesloten in het Paritair Comité van de binnenscheepvaart (PC 139) tot invulling van de loonnorm 2017-2018

Artikel 1. Deze collectieve arbeidsovereenkomst is van toepassing op de werkgevers en werknemers van de ondernemingen die ressorteren onder het Paritair Comité nr. 139 voor de binnenscheepvaart, uitgezonderd de ondernemingen die actief zijn in de sleepvaart op binnenwateren, en die onder het toepassingsgebied vallen van de Wet van 26 juli 1996 tot bevordering van de werkgelegenheid en tot preventieve vrijwaring van het concurrentievermogen (hierna “loonnormwet” genoemd), gewijzigd door de wet van 19 maart 2017 tot wijziging van de wet van 26 juli 1996 tot bevordering van de werkgelegenheid en tot preventieve vrijwaring van het

concurrentievermogen.

Deze collectieve arbeidsovereenkomst wordt gesloten in toepassing en tot uitvoering van de Collectieve Arbeidsovereenkomst nr. 119 van 21 maart 2017, gesloten in de Nationale Arbeidsraad, tot vaststelling voor 2017-2018 van het interprofessioneel kader voor de loonnorm. Art.2. van de collectieve arbeidsovereenkomst nr. 119 voorziet dat de maximale marge voor de loonkostenontwikkeling voor de periode 2017-2018 wordt vastgelegd op 1,1%.

Artikel 2. Verhoging koopkracht: Vanaf 1.1.2018 worden de baremieke lonen en de baremieke

vergoedingen met 1,1 % verhoogd.

Artikel 3. Deze collectieve arbeidsovereenkomst treedt in werking vanaf 1 januari 2018 en is

afgesloten voor onbepaalde duur.

Zij vervangt integraal de collectieve arbeidsovereenkomst van 14/12/2017 (Reg. N°: 144.454/C0/139).

Artikel 4. Zij kan worden opgeheven mits een aangetekende brief aan de voorzitter van het Paritair Comité waarbij een opzegtermijn van zes maanden wordt gerespecteerd.
