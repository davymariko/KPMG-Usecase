x

COMMISSION PARITAIRE AUXILIAIRE POUR EMPLOYES (200)

van 13 jum 40 4%

Collectieve arbeidsovereenkomst betreffende de regeling van sommige bepalingen inzake deeltijdse arbeid en van de loonvoorwaarden in de erkende rijscholen

HOOFDSTUK 1, Toepassingsgebied

Artikel 1. Deze collectieve arbeidsovereenkomst is van toepassing op de rijscholen die door de bevoegde regionale Ministers erkend zijn, met uitzondering van de erkende rijscholen die organisaties zijn die geen winstgevend doel nastreven, en op alle bedienden die ín dienst zijn van deze werkgevers, of die laatste nu natuurlijke personen dan wel handelsvennootschappen zijn.

Art. 2. Binnen het kader van deze overeenkomst wordt verstaan onder :

- Lesgever theorie :

De werknemer houder van een gehomologeerd brevet van beroepsbekwaamheid die theorielessen geeft aan leerlingen in een door de bevoegde regionale Minister erkende rijschool.

- Lesgever praktijk :

De werknemer houder van een gehomologeerd brevet van beroepsbekwaamheid die praktijklessen geeft aan leerlingen in een door de bevoegde regionale Minister erkende rijschool.

- Administratieve kracht :

De werknemer die instaat voor administratieve taken en/of het verstrekken van inlichtingen aan het publiek.

- Voltijdse werknemer :

De werknemer die in dienst genomen is naar rato van voltijdse prestaties zoals voorzien in de sector dit wil zeggen op basis van een contract voor

38 uren per week of minder indien in de onderneming van toepassing.

- Deeltijdse werknemer :

De werknemer die regelmatig en vrijwillig gedurende een kortere periode dan de normaal voor voltijdsen geldende periode, prestaties levert.

- Losse medewerker :

De werknemer die zijn betrekking in de rijschool combineert met een andere hoofdbetrekking of die prestaties levert in het kader van de voor de gepensioneerden of werklozen in het stelsel werkloosheid met bedrijfstoeslag toegelaten activiteiten, of de werknemer die vrijwillig en op eigen verzoek voor dit systeem opteert.

HOOFDSTUK II. Afwijking op de 1/3de norm voor deeltijdse werknemers

Art. 3. In afwijking op de bepalingen van arti kel 11bis van de wet van 3 juli 1978 betreffende de arbeidsovereenkomsten is het mogelijk om voor de deeltijdse en losse medewerkers een wekelijkse arbeidsduur overeen te komen die lager ligt dan een derde van de arbeidsduur van de voltijdse werknemers. Deze afwijking is slechts mogelijk voor zover rekening wordt gehouden met de voorwaarden bepaald in artikel 4,

Art. 4. a) De onder artikel 3 vermelde afwijking geldt voor de werknemers die met een arbeidsovereenkomst voor deeltijdse arbeid in dienst genomen werden en die hetzij :

- lesgever theorie en/of praktijk zijn;

- administratieve kracht zijn.

De hierboven vermelde werknemers, moeten in dienst genomen zijn met een arbeidsovereenkomst voor een onbepaalde duur en bovendien dient er gemiddeld een weekprestatie van tenminste 6 uren voorzien te zijn.

b) Voor de losse medewerkers kan eveneens afgeweken worden van de 1/3 regel; voor hen geldt geen minimum aan gemiddelde weekprestaties.

c) Het totaal aantal door de onder a) en b) bedoelde werknemers en in toepassing van deze afwijking gepresteerde uren mag niet meer bedragen dan

25 pct. van het totaal volume aan werkuren dat in totaliteit in de betrokken rijschool wordt verricht. Dit percentage moet berekend worden rekening houdende met alle uitbatingszetels waaruit de rijschool bestaat.

HOOFDSTUK II. Flexibele arbeidsregeling en variabel uurrooster

Art. 5. Overeenkomstig de bepalingen van arti kel 11bis van de wet van 3 juli 1978 betreffende de arbeidsovereenkomsten wordt voor de deeltijdse werknemers en de losse medewerkers de referteperiode voor de berekening van de gemiddelde arbeidsduur bij variabele deeltijdse arbeidsovereenkomsten vastgelegd op een jaar. Voor wat het bereiken van dit gemiddelde betreft, neemt "het jaar" een aanvang op 1 oktober en loopt dit tot

30 september van het daaropvolgende jaar.

Art. 6. a) Voor zover de flexibele deeltijdse arbeidsregeling gecombineerd wordt met een variabel uurrooster zal de werkgever in principe de deeltijdse tewerkgestelde werknemer vijf werkdagen op voorhand verwittigen van een wijziging in het toepasselijk uurrooster.

b) In de hierna vermelde uitzonderingssituaties en in afwijking van het principe vervat in a), zal de werkgever de werknemers zo spoedig mogelijk in kennis stellen van de noodzaak tot aanpassing van de toepasselijke uurroosters :

- Een plotse wijziging van de examendagen en/of uren door de examencentra;

- Bijkomende examens en hieraan voorafgaande lessen;

- Plotse ziekte, ongeval of onverwachte afwezigheden van een andere lesgever en/of van leerlingen;

- Dringende klusjes;

- Onbeschikbaarheid, wegens plotse technische storing van het lesvoertuig.

c) In afwijking van de termijn van 5 werkdagen vermeld ín a) worden de losse medewerkers minstens één werkdag vooraf geïnformeerd over het toepasselijke uurrooster, opgesteld rekening houdend met de door hen aangereikte beschikbare uren,

d) De dagelijkse ritbladen en aanwezigheidslijsten beantwoorden aan de voorwaarden van het systeem van tijdsopvolging zoals voorzien in artikel 164 van de Programmawet van 22 december 1989 houdende sociale bepalingen.

HOOFDSTUK IV. Meerurenkrediet in het kader van een flexibele deeltijdse arbeidsregeling

Art. 7. Voor de deeltijds tewerkgestelde werknemers die prestaties leveren in het kader van een flexibele deeltijdse arbeidsregeling wordt in toepassing van artikel 6 van het koninklijk besluit van 25 juni 1990 betreffende de gelijkstelling van sommige prestaties met overwerk een krediet aan meeruren voorzien en dit op de volgende wijze :

- Er wordt een krediet aan meeruren voorzien van gemiddeld 3 uren per week. Dit krediet kan gebaseerd worden over dezelfde periode als deze waarin de gemiddelde wekelijkse arbeidsduur moet gerespecteerd worden d.w.z. op jaarbasis. Het jaarlijks beschikbaar meerurenkrediet bedraagt dan ook 156 uren;

- Het jaar is de periode van 1 oktober tot 30 september;

- Het krediet aan meeruren wordt aangewend wanneer tenminste vijf werkdagen vooraf bekend gemaakte uurroosters overschreden worden alsook bij overschrijding van de (in toepassing van de geldende flexibele deeltijdse arbeidsregeling) gehanteerde gemiddelde wekelijkse arbeidsduur.

HOOFDSTUK V. Meerurenkrediet in het kader van een vaste deeltijdse arbeidsregeling in het kader van een cyclus

Art. 8. Voor wat de werknemers betreft die deeltijdse prestaties leveren in het kader van een vaste deeltijdse arbeidsregeling (al dan niet gecombineerd met een vast dan wel een variabel uurrooster) of in het kader van een cyclus, wordt het krediet aan overschrijdingsuren van de bekendgemaakte uurroosters vastgesteld op 12 uren per periode van 4 weken.

HOOFDSTUK VI. Minimumduur van de werkperiodes

Art. 9. De beschikkingen aangaande de minimumnorm opgelegd door artikel 21 van de arbeidswet van 16 maart 1971 worden als volgt aangepast :

- Elke werkperiode mag niet korter zijn dan twee uren;

- Voor zover er voor dezelfde werknemer meerdere, niet aaneensluitende werkperiodes van 2 uren voorzien worden, mag het tijdvak tussen twee opeenvolgende werkperiodes niet meer bedragen dan twee uren behalve indien deze onderbreking tenminste vier uren bedraagt;

Per kalenderdag mogen er maximum twee niet aaneensluitende werkperiodes worden verricht per werknemer.

HOOFDSTUK VIL Classificatie regels

Art. 10. Onverminderd eventueel gunstiger regelingen op het niveau van de ondernemingen worden de lesgevers in theorie betaald volgens de schalen geldend voor klasse D van de weddeschalen van het Aanvullend Paritair Comité voor de bedienden, zonder dat dit loon lager kan zijn dan het loon vermeld in artikel 11 hieronder.

Art. 11. Onverminderd eventueel gunstiger regelingen op het niveau van de ondernemingen, worden lesgevers praktijk minimaal betaald volgens de schaal geldend voor klasse C met 26 jaar beroepservaring van de weddeschalen van het Aanvullend Paritair Comité voor de bedienden.

HOOFDSTUK VIIL Toepassingsregels

Art. 12. Deze collectieve arbeidsovereenkomst treedt in werking op 1 april 2015.

Zij vervangt de collectieve arbeidsovereenkomst van 20 april 2017, afgesloten in het Aanvullend Paritair Comité van de bedienden, betreffende de Regeling van sommige bepalingen inzake deeltijdse arbeid en van de loonsvoorwaarden in de erkende rijscholen, algemeen verbindend verklaard bij koninklijk besluit van 7 oktober 2018, bekendgemaakt in het Belgisch Staatsblad van

6 november 2018 (geregistreerd onder nummer 144389).

Zij is gesloten voor onbepaalde duur en is opzegbaar door elk van de ondertekenende partijen mits een aangetekende opzegging bij de voorzitter van het Aanvullend Paritair Comité voor de bedienden en met respect van een opzeggingstermijn van

6 maanden.

Art. 13. De ondertekenende partijen verbinden zich er toe, om gedurende de geldigheidsduur van deze collectieve arbeidsovereenkomst geen bijkomende eisen te stellen met betrekking tot de er in behandelde punten.
