Neerlegging-Dépôt: 11/10/2019 Regist.-Enregistr.: 31/10/2019 N°: 154962/CO/120.03

PARITAIR SUBCOMITE VOOR HET VERVAARDIGEN VAN EN DE HANDEL IN ZAKKEN IN JUTE OF IN VERVANGINGSMATERIALEN

COLLECTIEVE ARBEIDSOVEREENKOMST VAN 9 OKTOBER 2019

BETREFFENDE TIJDSKREDIET, LOOPBAANVERMINDERING EN LANDINGSBANEN

Gelet op de collectieve arbeidsovereenkomst nr. 103 tot invoering van een stelsel van tijdskrediet, loopbaanvermindering en landingsbanen; gewijzigd door de collectieve arbeidsovereenkomst nr. 103 ter;

Gelet op de collectieve arbeidsovereenkomst nr. 137 tot vaststelling voor 2019-2020 van het interprofessioneel kader voor de verlaging van de leeftijdsgrens naar 55 jaar en 57 jaar, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering;

Gelet op het koninklijk besluit van 12 december 2001 tot uitvoering van hoofdstuk IV van de wet van 10 augustus 2001 betreffende verzoening van werkgelegenheid en kwaliteit van het leven betreffende het stelsel van tijdskre diet, loopbaanvermindering en vermindering van de arbeidsprestaties tot een halftijdse betrekking, zoals gewijzigd door het koninklijk besluit van 30 december 2014 en het koninklijk besluit van 23 mei 2017;

WORDT TUSSEN Algemeen Christelijk Vakverbond ACV

Algemene Centrale ABVV Algemene Centrale der Liberale Vakbonden van België enerzijds,

EN

De werkgevers van de ondernemingen die onder het Paritair Subcomité voor het vervaardigen van en de handel in zaken in jute of in vervangingsmaterialen ressorteren anderzijds,

HET VOLGENDE OVEREENGEKOMEN:

HOOFDSTUK |. - Toepassingsgebied Artikel 1 Deze collectieve arbeidsovereenkomst is van toepassing op de werkgevers en op de arbeiders en arbeidsters, hierna “werknemers” genoemd, van de ondernemingen die onder het Paritair Subcomité voor het vervaardigen van en de handel in zakken of in vervangingsmaterialen ressorteren.

Artikel 2 Overeenkomstig de mogelijkheden geboden door de collectieve arbeidsovereenkomsten nr. 103, nr. 103bis, nr.

103ter en nr. 137 van de Nationale Arbeidsraad worden de hiernavolgende artikelen 3 tot en met 7 overeengekomen.

HOOFDSTUK Il, - Recht op tijdskrediet en loopbaanvermindering Artikel 3 81 In uitvoering van artikel 3 81 van de voornoemde collectieve arbeidsovereenkomst nr. 103ter, hebben de werknemers zoals bedoeld in artikel 1 van deze collectieve arbeidsovereenkomst recht op voltijds tijdskrediet, halftijds tijdskrediet of 1/5 loopbaanvermindering met motief tot maximaal 51 maanden:

a) om voor hun kind te zorgen tot de leeftijd van 8 jaar;

b) voor het verlenen van palliatieve zorgen;

c) voor het verlenen van bijstand of verzorging aan een zwaar ziek gezins- of familielid; d) om zorg te dragen voor hun kind met een handicap tot de leeftijd van 21 jaar;

en conform de verdere modaliteiten zoals voorzien in punt a, b, c of d van 81 en in 83 t‚e.m. 8 8 van dit artikel 3, indien van toepassing.

82 In uitvoering van artikel 3 8 2 van de voornoemde collectieve arbeidsovereenkomst nr. 103ter, hebben de werknemers zoals bedoeld in artikel 1 van deze collectieve arbeidsovereenkomst recht op voltijds tijdskrediet, halftijds tijdskrediet of 1/5% loopbaanvermindering tot maximaal 36 maanden voor het volgen van een opleiding en conform de verdere modaliteiten zoals voorzien in 82 t.e.m. 88 van dit artikel 3, indien van toepassing.

HOOFDSTUK III. - Recht op landingsbanen Artikel 4 In uitvoering van artikel 8 $2 en 83 van de voornoemde collectieve arbeidsovereenkomst nr. 103 wordt de leeftijd op 50 jaar gebracht voor de werklieden die hun arbeidsprestaties verminderen tot een halftijdse betrekking of 1/5 loopbaanvermindering in het kader van een landingsbaan en die voldoen aan de in artikel 8, 82, 83 en 8 4 van cao nr. 103 opgesomde voorwaarden.

Artikel 5 In toepassing van artikel 3 van voornoemde collectieve arbeidsovereenkomst nr. 137 wordt voor de periode 20192020 de leeftijdsgrens op 55 jaar gebracht voor de werknemers die in toepassing van artikel 8, $1 van de voornoemde collectieve arbeidsovereenkomst nr. 103 hun arbeidsprestaties verminderen met één vijfde en die voldoen aan de voorwaarden zoals bepaald in artikel 6, 8 5, 2° en 3° van het koninklijk besluit van 12 december 2001, zoals gewijzigd door artikel 4 van het koninklijk besluit van 30 december 2014:

- ofwel 35 jaar beroepsverleden als loontrekkende kunnen rechtvaardigen in de zin van artikel 3, $3 van het Koninklijk Besluit van 3 mei 2007 tot regeling van het stelsel van werkloosheid met bedrijfstoeslag;

- ofwel tewerkgesteld zijn:

a) ofwel minstens 5 jaar gerekend van datum tot datum, in een zwaar beroep in de zin van artikel 3, 81 van het koninklijk besluit van 3 mei 2007 tot regeling van een stelsel van werkloosheid met bedrijfstoeslag. Deze periode van 5 jaar moet gelegen zijn in de loop van de voorafgaande 10 kalenderjaren, gerekend van datum tot datum;

b) ofwel minstens 7 jaar gerekend van datum tot datum, in een zwaar beroep in de zin van artikel 3, 81 van het koninklijk besluit van 3 mei 2007 tot regeling van een stelsel van werkloosheid met bedrijfstoeslag. Deze periode van 7 jaar moet gelegen zijn in de loop van de laatste 15 kalenderjaren, gerekend van datum tot datum;

c) ofwel minimaal 20 jaar in een arbeidsregime zoals bedoeld in artikel 1 van de collectieve arbeidsovereenkomst nr. 46 van 23 maart 1990 en algemeen verbindend verklaard bij het koninklijk besluit van 10 mei 1990.

In toepassing van artikel 3 van voornoemde collectieve arbeidsovereenkomst nr. 137 wordt voor de periode 20192020 de leeftijdsgrens op 57 jaar gebracht voor de werknemers die in toepassing van artikel 8, 81 van de voornoemde collectieve arbeidsovereenkomst nr. 103 hun arbeidsprestaties verminderen tot een halftijdse betrekking en die voldoen aan de voorwaarden zoals bepaald in artikel 6, 8 5, 2° en 3° van het koninklijk besluit van 12 december 2001, zoals gewijzigd door artikel 4 van het koninklijk besluit van 30 december 2014:

- ofwel 35 jaar beroepsverleden als loontrekkende kunnen rechtvaardigen in de zin van artikel 3, $3 van het Koninklijk Besluit van 3 mei 2007 tot regeling van het stelsel van werkloosheid met bedrijfstoeslag;

- ofwel tewerkgesteld zijn:

d) ofwel minstens 5 jaar gerekend van datum tot datum, in een zwaar beroep in de zin van artikel 3, $1 van het koninklijk besluit van 3 mei 2007 tot regeling van een stelsel van werkloosheid met bedrijfstoeslag. Deze periode van 5 jaar moet gelegen zijn in de loop van de voorafgaande 10 kalenderjaren, gerekend van datum tot datum;

e) ofwel minstens 7 jaar gerekend van datum tot datum, in een zwaar beroep in de zin van artikel 3, $1 van het koninklijk besluit van 3 mei 2007 tot regeling van een stelsel van werkloosheid met bedrijfstoeslag. Deze periode van 7 jaar moet gelegen zijn in de loop van de laatste 15 kalenderjaren, gerekend van datum tot datum;

f) ofwel minimaal 20 jaar in een arbeidsregime zoals bedoeld in artikel 1 van de collectieve arbeidsovereen komst nr. 46 van 23 maart 1990 en algemeen verbindend verklaard bij het koninklijk besluit van 10 mei 1990.

HOOFDSTUK IV, - Organisatieregels Artikel 6 In uitvoering van artikel 16, 8 8 van de collectieve arbeidsovereenkomst nr. 103 komen de partijen overeen de drempel van 5 pct., waarvan sprake in artikel 16, 8 1 te verhogen tot 100 pct.

De werknemers die de leeftijd van 55 jaar of ouder hebben bereikt worden niet meegerekend voor de bepaling van de 100 pct. en beschikken dus over een onbeperkt recht op het nemen van tijdskrediet.

Deze drempel van 100 pct. vormt geen beletsel voor de 55 plussers om een beroep te doen op artikel 8, 8 1, van de collectieve arbeidsovereenkomst nr. 103 van de Nationale Arbeidsraad.

HOOFDSTUK V. - Slotbepalingen Artikel 7 De ondertekenende partijen vragen dat deze collectieve arbeidsovereenkomst algemeen verbindend zou verklaard worden per koninklijk besluit.

Artikel 8 Deze collectieve arbeidsovereenkomst treedt in werking op 1 januari 2019 en houdt op van kracht te zijn op 31 december 2020.
