Paritair Comité voor de landbouw

Collectieve arbeidsovereenkomst van 12 september 2018

Electronische ecocheques

HOOFDSTUK I. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Comité voor de landbouw.

Deze collectieve arbeidsovereenkomst is niet van toepassing op de werknemers bedoeld in arti kel 8bis van het koninklijk besluit van

28 november 1969, Belgisch Staatsblad

5 december 1969, inzake sociale zekerheid.

Onder “werknemers” wordt verstaan de arbeiders en arbeidsters.

HOOFDSTUK II. Definitie

Art. 2. Deze collectieve arbeidsovereenkomst wordt gesloten in uitvoering van de collectieve arbeidsovereenkomst nr. 98 betreffende de ecocheques, gesloten in de Nationale Arbeidsraad op

20 februari 2009 en zoals later gewijzigd.

Art. 3. $ 1. Voor de toepassing van deze overeenkomst wordt onder ecocheque verstaan, het voordeel bij de aankoop van producten en diensten van ecologische aard die zijn opgenomen in de bij de collectieve arbeidsovereenkomst nr. 98 gevoegde lijst.

8 2. De werknemers kunnen met ecocheques alleen de producten of diensten van ecologische aard aankopen die expliciet opgenomen zijn in deze lijst;

Hun geldigheid is beperkt tot 24 maanden, vanaf de datum van hun terbeschikkingstelling aan de werknemer.

$ 3. De nominale waarde van de echocheque staat aangegeven op de cheque, met een maximum van 10 EUR per ecocheque.

HOOFDSTUK III. Toekenningsmodaliteiten

Art. 4, Er worden ecocheques aan elke werknemer toegekend ter waarde van :

- 250 EUR, ten laste van de werkgever.

Art. 5. Het bedrag van 250 EUR is van toepassing op de voltijdse werknemers, voor de deeltijdse werknemers gebeurt de berekening pro rata het aantal gewerkte of gelijkgestelde uren en dit overeenkomstig het arbeidsduurregime in de referteperiode bedoeld in art 8 van deze collectieve arbeidsovereenkomst

Aït. 6. $ 1. Voor de werknemers met onvolledige prestaties in de loop van de referteperiode, worden de ecocheques pro rata temporis berekend ten belope van één twaalfde per volledige maand van gepresteerde of gelijkgestelde prestaties. Voor de maand waarin de werknemer in dienst treedt of uit dienst gaat, wordt de premie bepaald in functie van de arbeidsdagen in die maand.

8 2, Worden als gelijkgestelde afwezigheden, de gelijkstellingen voorzien in artikel 6, 8 3 van de collectieve arbeidsovereenkomst nr. 98 van

20 februari 2009 en zoals later aangepast.

Art. 7. De betaling vindt plaats in december samen met de eindejaarspremie.

Art. 8. De referteperiode is de periode van 12 maanden die loopt vanaf de maand juli van het voorgaande kalenderjaar tot en met de

maand juni van het betrokken kalenderjaar.

Art. 9, De berekening, bestelling en coördinatie gebeurt door het sociaal fonds.

Art. 10. Wanneer voor de referteperiode waarvoor ecocheques worden toegekend, het totale bedrag van die ecocheques minder dan 10 euro bedraagt, kiest de werkgever automatisch voor het toevoegen van dat bedrag, verhoogd met 50%, aan het loon tenzij hij elk jaar vóór 15 oktober het sociaal fonds laat weten dat hij toch opteert voor ecocheques.

HOOFDSTUK IV. Toekenning van de ecocheques in elektronische vorm

Art. 11. De partijen komen overeen dat de ecocheques in elektronische vorm worden toegekend aan de werknemers vermeld in artikel 1 en dit volgens de modaliteiten voorzien in deze collectieve arbeidsovereenkomst.

Art. 12. De werknemer die geniet van elektronisch toegekende eco-cheques ontvangt gratis een drager ter zijner beschikking (een kaart). In geval van verlies of diefstal van de drager zal de werknemer de kost van de vervanging ervan dragen, die 5,00 EUR zal bedragen. Behoudens verzet van de werknemer zal dit bedrag ingehouden worden op het volgende nettoloon dat hem verschuldigd is.

HOOFDSTUK V. Informatieverstrekking aan de werknemers

Art. 13. Als de ecocheques voor het eerst aan de betrokken werknemers worden afgegeven, informeert de werkgever hen met alle dienstige middelen over de inhoud van de in de collectieve arbeidsovereenkomst nr. 98 genoemde lijst en ook telkenmale dat ze door de Nationale Arbeidsraad wordt gewijzigd.

HOOFDSTUK VI. Omzetting in de ondernemingen

Art. 14, Bedrijfsonderhandelingen kunnen uitsluitend betrekking hebben op de omzetting van de ecocheques.

De ecocheques kunnen in de ondernemingen worden omgezet in een ander voordeel door een collectieve arbeidsovereenkomst.

Bij omzetting van de ecocheques in een ander voordeel dienen de ondernemingen het sociaal fonds hiervan in kennis te stellen. Deze kennisgeving dient te gebeuren vóór 15 oktober van het jaar waarin de ecocheques worden uitbetaald.

Art. 15. De kost is de tegenwaarde van 250 EUR vanaf 2011.

Art. 16. Indien geen ondernemingscollectieve arbeidsovereenkomst wordt afgesloten en neergelegd, zal automatisch het systeem van ecocheques, zoals bepaald in deze collectieve arbeidsovereenkomst worden toegepast.

HOOFDSTUK VII Slotbepalingen

Art. 17. Deze collectieve arbeidsovereenkomst treedt in werking op 1 juli 2018. Zij is gesloten voor onbepaalde tijd.

Zij vervangt de collectieve arbeidsovereenkomst van 15 juni 2017 geregistreerd onder het nummer 140734/CO/144).

Zij kan door elk van de ondertekenende partijen worden opgezegd mits een opzeggingstermijn van drie maanden gegeven bij een ter post aangetekende brief, gericht aan de voorzitter van het Paritair Comité voor de landbouw.
