PC 116

Bestaanszekerheid

CAO van 17/09/2019 gesloten in het Paritair Comité voor de scheikundige nijverheid betreffende de bestaanszekerheid

ARTIKEL 1 — Toepassingsgebied

Deze CAO is van toepassing op de

werkgevers en op de arbeiders, hierna “de

werknemer(s)” genoemd, van de ondernemingen welke ressorteren onder het

Paritair Comité voor de scheikundige

nijverheid.

Artikel 4 van deze CAO is enkel van toepassing op de werknemers waarvoor de uitbreiding en/of de verhoging van de bedragen vermeld in artikel 2 geen aanleiding geeft tot toepassing van de capitatieve bijdragen zoals voorzien in artikelen 119 en 120 van de wet van 27 december 2006 houdende diverse bepalingen (1).

Met “werknemers” wordt verstaan: de mannelijke en vrouwelijke werknemers.

ARTIKEL 2 — Aanvullende werkloosheidsuitkeringen bij gedeeltelijke werkloosheid

De werknemers die ten minste zes maanden anciënniteit in de onderneming hebben en die gedeeltelijk werkloos worden gesteld ingevolge economische of technische redenen of ingevolge overmacht in hoofde

van de onderneming hebben recht, ten laste van hun werkgever en gedurende een periode van maximum zestig dagen per jaar, op een aanvullende werkloosheidsuitkering vastgelegd vanaf 1 juli 2019 op € 11 per dag gedeeltelijke werkloosheid.

ARTIKEL 3 — Vergoedingen bij ontslag om economische of technische redenen of redenen van structurele aard

De werknemers die door hun werkgever worden ontslagen om economische of technische redenen, of redenen van structurele aard hebben recht, ten laste van hun werkgever, op een vergoeding waarvan het bedrag als volgt wordt vastgelegd:

PC 116

PC 116

- € 70 na 1 jaar dienst;

- € 140 na 2 jaar dienst;

- € 200 na 5 jaar dienst, verhoogd met een bedrag van € 20 per jaar dienst boven de 5 jaar.

ARTIKEL 4 - Aanvullende werkloosheidsuitkeringen bij ontslag om economische of technische redenen of redenen van structurele aard Onverminderd de vergoeding bij ontslag om economische of technische redenen of redenen van structurele aard, zoals bepaald in artikel 3 hierboven, wordt volgende bijzondere regeling van aanvullende werkloosheidsuitkering voorzien volgens onderstaand schema voor werknemers, die om economische of technische redenen of redenen van structurele aard worden ontslagen.

Werknemers met een anciënniteit van 5 tot minder dan 10 jaar in de onderneming ontvangen het in artikel 2 voorzien dagbedrag van aanvullende werkloosheidsuitkering voor de eerste 26 dagen bewezen dagen effectieve werkloosheid, die aanvangt vanaf het verstrijken van de opzeggingstermijn of vanaf het verstrijken van de door de opzeggingsvergoeding gedekte periode.

Voor de werknemers met een anciënniteit van 10 tot minder dan 15 jaar in de onderneming wordt dit gebracht op de eerste 52 bewezen dagen effectieve werkloosheid.

Voor werknemers met een anciënniteit van 15 tot minder dan 20 jaar in de onderneming wordt dit gebracht op de eerste 78 bewezen dagen effectieve werkloosheid.

Voor werknemers met een anciënniteit van 20 jaar en meer wordt dit gebracht op de eerste 104 bewezen dagen effectieve werkloosheid.

Het recht op deze aanvullende werkloosheidsuitkering wordt behouden in geval van werkhervatting.

Bestaande gunstigere regelingen op bedrijfsvlak blijven behouden.

PC 116

PC 116

ARTIKEL 5

De in de ondernemingen bestaande voor de werknemers gunstiger stelsels blijven behouden.

ARTIKEL 6 — Opheffingsbepalingen Volgende CAO's worden integraal opgeheven en vervangen door onderhavige CAO:

- CAO van 17 mei 2017 betreffende de bestaanszekerheid gesloten in het Paritair comité voor de scheikundige nijverheid (nr. 140251/CO/116) ;

- CAO van 31 mei 2011 betreffende de bestaanszekerheid, gesloten in het paritair comité voor de scheikundige nijverheid (nr. 104417/CO/116).

ARTIKEL 7 — Duur

Deze CAO treedt in werking op 1 juli 2019. Ze is gesloten voor onbepaalde duur.

Zij kan door elk der partijen worden opgezegd mits een opzegging van drie maanden, betekend bij een ter post aangetekende brief, gericht aan de voorzitter van het Paritair Comité voor de scheikundige nijverheid. De termijn van drie maanden begint te lopen vanaf de datum waarop de aangetekende brief aan de voorzitter wordt toegezonden. De poststempel geldt als bewijs. |

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.

PC 116
