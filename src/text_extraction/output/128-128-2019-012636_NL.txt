Paritair Comité voor het huiden- en lederbedrijf en vervangingsproducten

Collectieve arbeidsovereenkomst van 1 oktober 2019 aangaande de tewerkstelling en de tijdelijke werkloosheid

HOOFDSTUK [. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en op de werknemers van de ondernemingen die onder het Paritair Comité voor het huiden- en lederbedrijf en vervangingsproducten ressorteren.

Onder "werknemers" verstaat men : de arbeiders en de arbeidsters.

HOOFDSTUK II. 7ijdelijke werkloosheid Ll. Sectorale regeling

Artikel 2. De werkgevers verbinden er zich toe alle maatregelen te nemen om zoveel mogelijk werkloosheid te vermijden en, indien dit niet mogelijk zou zijn, een regeling van beurtwerkloosheid per groep in te voeren.

Artikel 3. $1. De tijdelijk werkloos gestelde werknemers hebben ten laste van de werkgever recht op een bestaanszekerheidsuitkering per dag werkloosheid.

82. Deze uitkering is niet verschuldigd wanneer de werkloosheid te wijten is aan een geval van overmacht.

Artikel 4. Elke werknemer beschikt individueel over een krediet van 90 dagen werkloosheid waarop hij een bestaanszekerheidsvergoeding kan genieten, zoals vastgelegd in artikel 5.

Een « pool » van kredietdagen kan per jaar en per onderneming gevormd worden door het aantal werknemers op 1 januari te vermenigvuldigen met 90. Deze "pool" kan uitgeput worden door de werknemers die meer dan 90 dagen per kalenderjaar tijdelijk werkloos zijn. Het saldo van de kredietdagen wordt niet overgedragen naar een volgend kalenderjaar.

Artikel 5. $1. Het dagelijkse bedrag van de uitkering voor bestaanszekerheid bedraagt 13 euro (1 juli 2019).

$2. De uitkering voor bestaanszekerheid is gekoppeld aan de schommelingen van het indexcijfer van de consumptieprijzen.

$3. De uitkeringen voor bestaanszekerheid worden op de gebruikelijke betaaldag uitbetaald. Zij worden door de werkgever op de individuele rekening van de werkman ingeschreven. Bij elke betaling wordt aan de betrokken werkman een loonstrook overhandigd.

84. De werkgever zal het totaal bedrag van de dagvergoeding betalen.

Het Fonds voor Bestaanszekerheid voor het huidenen lederbedrijf en vervangingsproducten zal, in functie van de beschikbare financiële middelen, 3,5 euro per dag terugbetalen. In het geval er geen financiële middelen meer beschikbaar zouden zijn, zullen de werkgever(s) het totaal bedrag van de dagvergoeding ten laste nemen.

U.2. Interprofessionele regeling

Artikel 6, De werknemers hebben ten laste van de werkgever recht op een supplement bovenop de werkloosheidsuitkeringen wegens schorsing van de uitvoering van de arbeidsovereenkomst, in geval van toepassing van de artikelen 49, 50 of 51 Wet 3 juli 1978.

Artikel 7. Onverminderd gunstigere overeenkomsten op sectoraal- of bedrijfsvlak, wordt dit supplement bepaald op 2 euro per dag waarop hij of zij niet gewerkt heeft.

Deze 2 euro per dag is niet cumuleerbaar met hogere, reeds bestaande supplementen, besloten in een overeenkomst op sectoraal niveau, zoals onder meer de hierboven onder IL.1, bepaalde vergoeding, of op bedrijfsniveau.

HOOFDSTUK UI. Werkzekerheid

Artikel 8. 81. De werkgevers verbinden zich ertoe: - niet over te gaan tot sluiting van ondernemingen tenzij na uitputting van alle andere middelen; - niet over te gaan tot collectieve ontslagen

van personeelsleden om conjuncturele redenen tenzij na uitputting van alle andere middelen;

- ingeval deze maatregelen niet kunnen worden vermeden, te waken over het naleven van de wettelijke en bedongen verplichtingen op nationaal niveau en op het niveau van de sector.

82. Indien bedrijven in moeilijke economische omstandigheden verkeren en dienen over te gaan tot afdankingen, dient hiervan mededeling te worden gedaan aan de ondernemingsraad, bij ontstentenis hiervan aan de syndicale delegatie.

Overleg dient op het vlak van de onderneming gepleegd te worden inzake aanpassings- en/of begeleidingsmaatregelen (sociaal plan); indien het ondernemingsoverleg hieromtrent mislukt, dient de meest gerede partij de zaak aanhangig te maken bij het verzoeningsbureau van het bevoegde Paritair Subcomité.

Dit geldt niet voor individuele gevallen.

Artikel 9. Voor de ondernemingen actief in de schoeiselindustrie en voor de ondernemingen van de handschoennijverheid geldt dat wanneer het voor de werkgever niet mogelijk is een werknemer in zijn/haar oorspronkelijke groep tewerk te stellen, hij hem/haar een overplaatsing naar een andere groep mag voorstellen met behoud van zijn/haar loon gedurende zes maanden, waarna enkel het bedongen loon van de nieuwe functie is verschuldigd. Ingeval dergelijke overplaatsing wordt geweigerd, mag de betrokken werknemer worden ontslagen met inachtneming van enkel de wettelijke opzeggingstermijn.

HOOFDSTUK IV. Afwijkingen op ondernemingsvlak

Artikel 10, Ondernemingen kunnen afwijken van deze sectorale afspraken indien er op ondernemingsvlak een voor de werknemers gunstigere regeling wordt afgesproken.

HOOFSDSTUK V. Slotbepalingen

Artikel 11. Deze collectieve arbeidsovereenkomst heeft uitwerking vanaf 1 juli 2019 en wordt afgesloten voor onbepaalde duur.

Zij kan door elk van de partijen worden opgezegd mits een opzeggingstermijn van zes maanden, betekend bij een ter post aangetekende brief, gericht aan de voorzitter van het Paritair comité.

Zij vervangt de collectieve arbeidsovereenkomst van 25 oktober 2017 (142998/CO/128-KB 11.07.2018-BS 08.08.2018).
