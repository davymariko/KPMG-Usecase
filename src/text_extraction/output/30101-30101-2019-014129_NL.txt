Paritair subcomité voor de haven van Antwerpen “Nationaal Paritair Comité der Haven van Antwerpen” genaamd

Collectieve arbeidsovereenkomst van 16 oktober 2019 houdende het sociaal akkoord 2019-2020 voor de havenarbeiders

Toepassingsgebied

Art. 1. Deze collectieve arbeidsovereenkomst is van toepassing op de werkgevers die ressorteren onder de bevoegdheid van het Paritair Subcomité voor de haven van Antwerpen en op de havenarbeiders die zij tewerkstellen.

Tweede pensioenpijler

Art. 2. De bijdragen die bestemd zijn voor het sociaal sectoraal pensioenstelsel en gestort worden aan het Compensatiefonds voor Bestaanszekerheid worden als volgt vastgesteld:

Vanaf 1 oktober 2019:

- 2,00 % op het door de werkgevers aan CGEPA

opgegeven brutoloon voor gepresteerde taken

wordt gestort op de individuele rekening van elke havenarbeider;

- 1,15 % op het door de werkgevers aan GEPA opgegeven brutoloon voor gepresteerde taken voor de financiering van het collectieve luik;

- 2,00 % op alle andere lonen en vergoedingen onderhevig aan RSZ en op het enkelvoudig vakantiegeld.

De werkgevers zullen verder jaarlijks in de maand november aan de groepsverzekeraar een update vragen over de evolutie van het aantal rentegenieters op basis waarvan de sociale partners kunnen beslissen tot verdere aanpassing van de verdeling van de bijdragen tussen het collectieve en het individuele luik vanaf 1 januari van het daaropvolgende jaar.

_Arbeidsongeschiktheid

Art. 3. a) Bijpassing loonverlies ingevolge ziekte of ongeval van gemeen recht: |

Voor periodes van arbeidsongeschiktheid ingevolge ziekte of ongeval van gemeen recht en voor zover recht op gewaarborgd loon bestaat, wordt een forfaitaire vergoeding van 27 EUR per werkdag toegekend vanaf de 31° kalenderdag

arbeidsongeschiktheid gedurende een termijn var maximum 12 maanden te rekenen vanaf het begir van de arbeidsongeschiktheid.  b) Verplaatsing van en naar het aanwervingsbureau: de verzekering tegen ongevallen tijdens het traject _heen en terug tussen de normale verblijfplaats en de beschikbare wifi-accesspoints in of in de buurt van het aanwervingsbureau dekt eveneens de risico's van blijvende ongeschiktheid en dodelijk ongeval.

Tijdelijke afwezigheid

Art. 4. Havenarbeiders hebben het recht om gedurende hun loopbaan één. maal tijdelijke afwezigheid toegestaan te krijgen. om elders te werken voor een maximumperiode van 1 jaar.

Overheveling van rang B naar rang A

Art. 5. Havenarbeiders die een erkenning van bepaalde duur hebben voor 1 jaar worden automatisch overgeheveld van rang B naar rang A op het ogenblik dat zij een erkenning van onbepaalde duur verwerven.

Eindejaarsconjunctuurpremie

Art. 6. Bij schorsing van de erkenning wegens een door de Administratieve Commissie toegelaten tijdelijke afwezigheid blijft het recht op eindejaarsconjunctuurpremie behouden voor de gepresteerde taken tijdens de referteperiode.

Art. 7. De havenarbeiders van wie de erkenning voor bepaalde duur niet omgezet wordt in een erkenning voor onbepaalde duur hebben recht op de eindejaarspremie op basis van hun prestaties in de referteperiode, uitgezonderd de havenarbeiders waarvan de erkenning voortijdig ingetrokken werd of die afstand gedaan hebben van hun erkenning.

Hospitalisatieverzekering

Art. 8. Het “derdebetalerssysteem” blijft behouden. De hieraan verbonden kosten worden ten laste gelegd van het Compensatiefonds voor Bestaanszekerheid. |

Anciënniteitspremie

Art. 9. De anciënniteitspremie blijft toegekend als volgt:

a) Bij 25 jaar anciënniteit een premie gelijk aan het basisloon havenarbeider algemeen werk x 21;

b) Bij 35 jaar anciënniteit een premie gelijk aan het basisloon havenarbeider algemeen werk x 42.

De periodes van erkenning als havenarbeider van het algemeen contingent, van het logistiek contingent en van inschrijving als logistieke werknemer met veiligheidscertificaat of als vakman worden voor de anciënniteit in aanmerking genomen.

De uitbetaling gebeurt in de maand na het bereiken van de vereiste anciënniteit. De premie wordt ook uitbetaald indien de havenarbeider de vereiste anciënniteit bereikt in het jaar dat hij toetreedt tot de regeling voor verminderd arbeidsgeschikten.

Omvorming aanwervingsbureau

Art. 10. De sociale partners zullen in een werkgroep de mogelijkheden bekijken om het aanwervingsbureau geheel of gedeeltelijk om te vormen tot een memoriaal of herdenkingsplaats voor de havenarbeidsorganisatie. De huidige locatie in de Cadixwijk is daarbij cruciaal.

Geschenk in speciën naar aanleiding van pensionering

Art. 11. Het bedrag van het geschenk in speciën naar aanleiding van pensionering wordt met ingang van 1 januari 2020 opgetrokken tot 40 EUR per jaar anciënniteit als havenarbeider met een maximum van 1.000 EUR.

Premie voor eretekens

Art. 12. De premie voor eretekens wordt met ingang van 1 januari 2020 opgetrokken met 15 EUR.

Pro memorie

Art. 13. Alle langlopende collectieve arbeidsovereenkomsten met betrekking tot de loon- en arbeidsvoorwaarden die niet zijn opgezegd blijven onverkort van toepassing.

Sociale vrede

Art. 14. Uitgezonderd eventuele technische aangelegenheden stellen de ondertekende organisaties en hun leden  tijdens de toepassingsperiode van deze collectieve arbeidsovereenkomst noch op het niveau van de bedrijfstak, noch op het niveau van de ondernemingen nieuwe eisen en waarborgen zij het behoud van de sociale vrede in de haven van Antwerpen.

De syndicale dotatie wordt slechts aan het “Gemeenschappelijk Vakbondsfront’ van de haven van Antwerpen uitbetaald, indien de sociale vrede in die haven volledig door de werknemers wordt nageleefd.

Geldigheidsduur

Art. 15. Deze collectieve arbeidsovereenkomst heeft uitwerking met ingang van 1 oktober 2019 tenzij anders bepaald. Zij treedt buiten werking op 1 april 2021 tenzij anders bepaald.
