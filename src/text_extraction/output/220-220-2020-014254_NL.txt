Collectieve arbeidsovereenkomst van 19 oktober 2020 tot wijziging van de collectieve arbeidsovereenkomst van 16 december 2019 van het Paritair Comité 220 tot vervanging van het pensioenreglement en het

solidariteitsreglement (156937/CO/220)

Hoofdstuk | — Toepassingsgebied en definities

Art. 1. 61. Deze Collectieve Arbeidsovereenkomst («C.A.O. ») wijzigt de collectieve arbeidsovereenkomst van 16 december 2019 (156937/CO/220) die de C.A.O. van 16 april 2012 tot invoering van een sociaal sectoraal aanvullend pensioenstelsel wijzigt (K.B. 03.04.2013 — BS. 07.06.2013 — registratienummer 109446).

82. Deze C.A.O. is van toepassing op de werkgevers en de bedienden die ressorteren onder het Paritair Comité 220 van de voedingsindustrie en die, in uitvoering van de C.A.O. van 16 april 2012 tot invoering van een sociaal sectoraal aanvullend pensioenstelsel (K.B. 03.04.2013 — B.S. 07.06.2013 — registratienummer 109446) niet zijn uitgesloten van het toepassingsgebied van het sociaal sectoraal aanvullend pensioenstelsel.

83. Met “bedienden” worden alle bedienden bedoeld zonder onderscheid naar gender.

Hoofdstuk Il — Solidariteitsreglement

Art. 2. Het solidariteitsreglement in bijlage bij de C.A.O. van 16 april 2012 tot invoering van een sociaal sectoraal aanvullend pensioenstelsel wordt vervangen door het solidariteitsreglement opgenomen in bijlage van onderhavige C.A.O.

Hoofdstuk III - Geldigheidsduur |

Art. 3. 8 1. Deze collectieve arbeidsovereenkomst treedt in werking op 1 januari 2019 en wordt gesloten voor onbepaalde duur.

8 2. Zij kan door één der partijen worden opgezegd mits een opzeggingstermijn van zes maanden, betekend per aangetekende brief, gericht aan de voorzitter van het Paritair Comité voor de bedienden voor de voedingsnijverheid en aan de erin vertegenwoordigde organisaties. De

opzegging is alleen geldig voor zover artikel 10, 81, 3° van de WAP is nageleefd.

8 3. Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen

van de personen die deze aangaan namens

de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.

Bijlage aan de collectieve arbeidsovereenkomst van 19 oktober 2020, tot wijziging van de collectieve arbeidsovereenkomst van 16 december 2019 van het Paritair Comité 220 tot vervanging van het pensioenreglement en het solidariteitsreglement (156937 /CO/220)

Solidariteitsreglement voor de bedienden tewerkgesteld in het Paritair comité 220

Inhoudstafel

|. Voorwerp

2. Werking in de tijd

3. Aansluiting

4, De solidariteitsinstelling en haar aanduiding

5. De solidariteitsprestaties 5.1 Uitkeringen bij inkomstenverlies ten gevolge van overlijden van de aangeslotene tijdens de beroepsloopbaan 5.2 Financiering van de opbouw van het aanvullend pensioen tijdens de periode voorafgaand aan het faillissement van de werkgever 5.3 Financiering van de opbouw van het aanvullend pensioen bij inkomensverlies ten gevolge van arbeidsongeschiktheid 5.4 Financiering van de opbouw van het aanvullend pensioen bij economische werkloosheid

6. Financiering van de solidariteitsprestaties

7. Gevolgen van het niet betalen van de solidariteitsbijdrage

8. Beheer van de solidariteitsprestaties

9. Wijziging

10. Gevolgen ingeval van beëindiging

[1 Informatie 11.1 Het solidariteitsreglement 11.2 Het beheersverslag

12. Bescherming en verwerking van persoonsgegevens

13. Geschillen en toepasselijk recht

1 Voorwerp

De solidariteitstoezegging heeft tot doel om aan de aangeslotenen of hun rechthebbenden aanvullende solidariteitsprestaties toe te kennen.

Dit solidariteitsreglement bepaalt de rechten en verplichtingen van de inrichter, de solidariteitsinstelling, de werkgevers, de aangeslotenen en hun rechthebbende(n), en de voorwaarden waaronder deze rechten uitgeoefend kunnen worden.

Het  solidariteitsreglement dient in samenhang met het pensioenreglement en het financieringsreglement te worden gelezen.

2 Werking in de tijd

Het onderhavig solidariteitsreglement neemt aanvang op | januari 2013.

3 Aansluiting

Om aanspraak te kunnen maken op de solidariteitsprestaties dienen de volgende voorwaarden cumulatief te worden voldaan op het ogenblik van het evenement dat het recht opent:

e De bediende dient tewerkgesteld te zijn met een arbeidsovereenkomst bij een werkgever die onder het toepassingsgebied van het sociaal sectoraal pensioenstelsel van de inrichter valt;

e Voor de bediende dient gedurende minstens, niet noodzakelijk opeenvolgende, 132 RSZ dagen bijdragen aan het sociaal sectoraal pensioenstelsel te zijn betaald.

Is deze minimale bijdragetermijn niet voldaan op het ogenblik van het voordoen van het evenement dat recht op de solidariteitsprestaties opent, dan wordt in voorkomend geval het aantal RSZ dagen waarvoor bijdragen betaald werden aan het sectoraal pensioenstelsel voor bedienden in de voedingsnijverheid meegeteld teneinde na te gaan of de minimale aansluitingstermijn is voldaan.

Deze voorwaarde is op 1/1/2019 komen te vervallen. Vanaf 1/1/2019 gebeurt de aansluiting onmiddellijk voor alle bedienden die onder het solidariteitsstelsel vallen.

Een aangeslotene die de vereffening van zijn verzekerde bedragen in het kader van zijn pensioentoezegging heeft verkregen en die nadien opnieuw wordt aangesloten, wordt als een nieuwe aangeslotene beschouwd.

Een aangeslotene die ervoor gekozen heeft zijn verworven reserves in kader van zijn pensioentoezegging over te dragen naar een andere pensioeninstelling en die nadien opnieuw wordt aangesloten, wordt eveneens als een nieuwe aangeslotene beschouwd,

4 De solidariteitsinstelling en haar aanduiding

Het beheer van de solidariteitstoezegging wordt toevertrouwd aan een solidariteitsinstelling. De aanduiding van de solidariteitsinstelling gebeurt bij collectieve arbeidsovereenkomst.

S De solidariteitsprestaties

Alle bedragen, voordelen en uitkeringen die voortvloeien uit dit solidariteitsreglement vormen bruto bedragen, waarop alle bij wet verschuldigde inhoudingen, heffingen, bijdragen en belastingen in mindering gebracht moeten worden. Al deze inhoudingen, heffingen, bijdragen en

belastingen zijn ten laste van de aangeslotenen of hun rechthebbende(n).

De volgende solidariteitsprestaties worden vastgelegd :

5.1 Uitkeringen bij inkomstenverlies ten gevolge van overlijden van de aangeslotene tijdens de beroepsloopbaan

In geval van overlijden van de aangeslotene tijdens de beroepsloopbaan zal er een bedrag ter vergoeding van inkomensverlies van 2.500,00 euro toegekend worden.

Indien het overlijden van de aangeslotene voorafgegaan wordt door een vergoede periode wegens ziekte of ongeval, dan wordt deze uitkering enkel toegekend indien het overlijden plaatsvindt binnen de vijf jaren na de begindatum van de vergoede periode wegens ziekte of ongeval.

Er wordt enkel rekening gehouden met periodes van arbeidsongeschiktheid die een aanvang nemen ten vroegste na l januari 2013.

Dit eenmalig bedrag wordt gevoegd bij de uitkering die krachtens het sociaal sectoraal pensioenstelsel wordt toegekend in geval van overlijden, en wordt uitgekeerd aan de begunstigde volgens de modaliteiten van het pensioenreglement van het sociaal sectoraal pensioenstelsel.

Deze prestatie wordt vereffend op dezelfde wijze zoals voorzien in het pensioenreglement.

Aanvragen die meer dan vijf jaar na de datum van het overlijden van de aangeslotene worden ingediend, komen niet meer in aanmerking voor de bedoelde solidariteitsprestatie.

5.2 Financiering van de opbouw van het aanvullend pensioen tijdens de periode voorafgaand aan het faillissement van de werkgever

In geval de RSZ onvoldoende gelden kan innen voor de in het pensioenreglement voorziene pensioenopbouw, zullen die ontbrekende  pensioentoelagen op de individuele  pensioenrekening gestort worden.

De tekorten zullen met respect van de geldende wetgeving door het solidariteitsfonds ten laste genomen worden tot ten hoogste één maand na de faillietverklaring.

Deze prestatie wordt vereffend zonder dat de aangeslotene hiertoe een aanvraag moet indienen en wordt zo vlug mogelijk toegevoegd op de pensioenrekening van de aangeslotene.

5.3 Financiering van de opbouw van het aanvullend pensioen bij inkomensverlies ten gevolge van arbeidsongeschiktheid

In geval de aangeslotene het slachtoffer is van een arbeidsongeschiktheid, waarvan de duurtijd minstens 200 dagen, na de periode van gewaarborgd loon, over een periode van vijf opeenvolgende trimesters bedraagt, wordt een eenmalig bedrag van 200,00 euro gestort op de individuele pensioenrekening van de aangeslotene.

Een aangeslotene kan slechts één maal tijdens zijn loopbaan deze vergoeding ontvangen. Er wordt enkel rekening gehouden met periodes van arbeidsongeschiktheid die een aanvang nemen ten vroegste na Ì januari 2013.

Het betreft de arbeidsongeschiktheid, zoals gedekt in de codes 50, 51, 60 en 61 van de DMFA-WAP :

e Code 50: ziekte (ziekte of ongeval van gemeen recht en profylactisch verlof)

e Code 51: zwangerschapsverlof

e Code 60: arbeidsongeval

e Code 61: beroepsziekte

Deze prestatie wordt vereffend zonder dat de aangeslotene hiertoe een aanvraag moet indienen en wordt zo vlug mogelijk toegevoegd op de pensioenrekening van de aangeslotene.

5.4 Financiering van de opbouw van het aanvullend pensioen bij economische werkloosheid

Tijdens de periode van tijdelijke werkloosheidwordt een bedrag van 1 euro per dag economische werkloosheid gestort op de individuele pensioenrekening van de aangeslotene.

Er wordt enkel rekening gehouden met periodes van tijdelijke werkloosheid die een aanvang nemen ten vroegste na l januari 2013.

Het betreft de tijdelijke werkloosheid, zoals gedekt in de code 71 en 70 van de DMFAWAP.

Deze prestatie wordt vereffend zonder dat de aangeslotene hiertoe een aanvraag moet indienen en wordt zo vlug mogelijk toegevoegd op de pensioenrekening van de aangeslotene.

5.5. Financiering van de opbouw van het aanvullend pensioen bij zwangerschapsverlof

Tijdens de periode van zwangerschapsverlof in de zin van artikel 39 van de Arbeidswet van 16 maart 1971

wordt een bedrag van l euro per dag zwangerschapsverlof gestort op de individuele pensioenrekening van de deelnemer.

Het betreft het zwangerschapsverlof zoals gedekt in de code 51 van de DMFA-WAP.

5.6. Financiering van de opbouw van het aanvullend pensioen bij tijdskrediet

Tijdens de periode van tijdskrediet in uitvoering van CAO 103 van de Nationale Arbeidsraad, wordt een bedrag van 1 euro per dag tijdskrediet gestort op de individuele pensioenrekening van de deelnemer.

6 Financiering van de solidariteitsprestaties

De bijdragen voor de financiering van de solidariteitstoezegging worden berekend door het Fonds 2% pijler PC 220 op basis van enerzijds het bijdragepercentage vermeld in de CAO tot bepaling van de bijdragen voor het sociaal sectoraal aanvullend pensioenstelsel voor de bedienden van de voedingsindustrie en anderzijds de lonen aangegeven aan de RSZ. Deze bijdragen zijn gelijk aan 4,40% van de premies voor het stelsel van aanvullend pensioen.

De solidariteitsprestaties worden gefinancierd door een solidariteitsbijdrage die in uitvoering van het sectoraal pensioenstelsel van de inrichter verschuldigd is. Deze solidariteitsbijdrage wordt samen met de pensioentoelage door de RSZ geïnd en via de inrichter aan de solidariteitsinstelling overgemaakt.

De regels en de modaliteiten inzake de financiering van het sociaal sectoraal pensioenstelsel worden vastgelegd in een

financieringsreglement. Dit financieringsreglement wordt als bijlage van een collectieve arbeidsovereenkomst ingevoerd.

7 Gevolgen van het niet betalen van de solidariteitsbijdrage

De  solidariteitsinstelling zal iedere aangeslotene uiterlijk binnen de 3 maanden volgend op de datum waarop zij kennis kreeg van een betalingsachterstand, door middel van een op zijn persoonlijk adres gestuurde brief op de hoogte brengen.

8 Beheer van de solidariteitsprestaties

De inrichter gaat tegenover alle werkgevers en aangeslotenen de verbintenis aan alles te doen wat nodig is voor de goede uitvoering van dit solidariteitsstelsel. Hij zal de bij de werkgever geïnde pensioentoelagen zo spoedig mogelijk aan de solidariteitsinstelling overmaken. Bovendien zal hij alle voor het beheer van het solidariteitsstelsel benodigde gegevens overmaken.

De inrichter maakt hiervoor gebruik van de persoonsgegevens zoals meegedeeld uit het netwerk van de Sociale Zekerheid door de Kruispuntbank Sociale Zekerheid aan de inrichter, alsook de wijzigingen dewelke tijdens de duur van de aansluiting in voormelde gegevens voorkomen.

De inrichter is gemachtigd om aan de solidariteitsinstelling alle inlichtingen en bewijsstukken over te maken die nodig zijn voor de goede uitvoering van dit reglement.

De aangeslotene zal op eenvoudige aanvraag alle ontbrekende inlichtingen en bewijsstukken bezorgen die nodig zijn opdat de solidariteitsinstelling zijn verplichtingen tegenover de aangeslotene of zijn

rechthebbenden kan uitvoeren. Indien de aangeslotene deze inlichtingen of bewijsstukken niet overmaakt, dan zullen de inrichter en de  solidariteitsinstelling ontslagen zijn van hun verplichtingen tegenover de aangeslotene met betrekking tot het voordeel dat in dit reglement beschreven wordt.

Het solidariteitsfonds waaruit de solidariteitsprestaties geput worden, is een stelsel van collectieve reserve dat beheerd wordt overeenkomstig de in dít reglement gedefinieerde doelstellingen en bepalingen.

Het solidariteitsfonds behoort toe aan het geheel van de aangeslotenen.

Indien een werkgever of bediende om één of andere reden ophoudt deel uit te maken van het toepassingsgebied van dit solidariteitsreglement, kan hij op geen enkele wijze aanspraak maken op de tegoeden van het solidariteitsfonds. Het solidariteitsfonds en de solidariteitsprestaties worden beheerd in overeenstemming met de bepalingen van de ter zake geldende wetgeving. Daartoe zal de solidariteitsinstelling de rekeningen van het solidariteitsfonds afzonderlijk van de andere activiteiten beheren.

De inkomsten van de rekeningen van het solidariteitsfonds kunnen bestaan uit:

e De solidariteitsbijdragen in uitvoering van dit solidariteitsreglement.

e Eventuele andere sommen gestort door de inrichter.

e De financiële opbrengsten van de rekening(en) van het solidariteitsfonds.

De uitgaven van de rekeningen van het solidariteitsfonds kunnen bestaan uit:

e De uitkering van de in dit reglement bepaalde solidariteitsprestaties.

e De financiering van de premies bestemd voor de verzekering die de solidariteitsinstelling voor de in dit reglement bepaalde solidariteitsprestaties zou sluiten.

e De kosten voor het beheer van de solidariteitstoezegging.

De solidariteitsinstelling stelt op het einde van ieder boekjaar een resultatenrekening op, evenals een balans met activa en passiva van het solidariteitsfonds en zendt deze stukken binnen de maand na hun goedkeuring aan het FSMA.

9 Wijziging

De solidariteitsprestaties zoals die in dit reglement beschreven worden, kunnen op ieder ogenblik aangepast worden aan de beschikbare middelen met het oog op het behouden van het financiële evenwicht in overeenstemming met de wettelijke bepalingen. Daarom zal de inrichter het initiatief nemen om onderhavig reglement aan te passen.

Een wijziging van het solidariteitsreglement wordt vastgelegd in een collectieve arbeidsovereenkomst, zoals voorzien in de ter zake geldende wetgeving.

De  solidariteitstoezegging geeft geen aanleiding tot de vestiging van verworven rechten noch ingeval van uittreding, nog in geval van wijziging of opheffing van het solidariteitsreglement.

Een wijziging van de solidariteitsinstelling en de eventueel hiermee verbonden overdracht van reserves zijn onderworpen aan de voorwaarden zoals voorzien in de WARP. In voorkomend geval licht de inrichter

de aangeslotenen, alsook de FSMA in over de wijziging van solidariteitsinstelling.

10 Gevolgen ingeval van beëindiging

Bij stopzetting van het sectorale pensioenstelsel, zullen de reserves van het solidariteitsluik onder de aangeslotenen verdeeld worden naar rata van hun verworven reserves in het pensioenstelsel en aangewend worden als een bijdrage op de individuele pensioenrekening, na aftrek van de provisies voor lopende solidariteitsprestaties en voor te voorziene kosten in verband met de opheffing van het solidariteitsstelsel.

Indien dit solidariteitsreglement niet langer van toepassing is op een inrichter of een werkgever, kan die op geen enkele wijze aanspraak maken op een gedeelte van de tegoeden op de rekeningen van het solidariteitsfonds.

11 Informatie 11.1 Het solidariteitsreglement

De inrichter stelt de tekst van het solidariteitsreglement ter beschikking aan de aangeslotene op diens eenvoudig verzoek.

11.2 Het beheersverslag

De solidariteitsinstelling stelt jaarlijks een verslag over het beheer van de solidariteitstoezegging op.

De tekst van het beheersverslag wordt door de inrichter ter beschikking gesteld van de aangeslotene op diens eenvoudig verzoek.

12. Bescherming en Verwerking van de persoonsgegevens

De inrichter (het Fonds Tweede Pijler PC 220) en de solidariteitsinstelling (het Waarborg- en Sociaal Fonds voor de bedienden van de voedingsnijverheid) hechten een bijzonder belang aan de bescherming van persoonsgegevens en verwerken deze conform de toepasselijke reglementering, onder meer de Algemene Verordening Gegevensbescherming (AVG of GDPR) en de privacy verklaringen van de inrichter en de solidariteitsinstelling.

Verwerkingsdoeleinden

De solidariteitsinstelling ontvangt de persoonsgegevens van de aangeslotenen en hun rechthebbenden van de Vereniging van Sectorale Instellingen (VSI), met het oog op het beheren en uitvoeren van het solidariteitsreglement.

De inrichter en de solidariteitsinstelling verwerken de persoonsgegevens van de

aangeslotenen en hun begunstigden (“de betrokkenen”) met het oog op de uitvoering van dit solidariteitsreglement en dit op basis van een wettelijke verplichting (de Wet van 28 april 2003 betreffende de Aanvullende Pensioenen (WAP).

In deze context hebben beide het statuut van verwerkingsverantwoordelijke.

Daarnaast kunnen de verwerkingsverantwoordelijken de persoonsgegevens verwerken voor de volgende doeleinden:

e Het voldoen aan wettelijke en reglementaire verplichtingen zoals fiscale verplichtingen en dit op grond van een wettelijke bepaling;

e Het beheer van het personenbestand voor de uitvoering van het solidariteitsreglement;

e De opmaak van statistieken, het samenstellen van bewijzen, de beveiliging van goederen, personen, informaticanetwerken en —systemen van de verwerkingsverantwoordelijken, de optimalisatie van de processen en dit op grond van het gerechtvaardigd belang van de verwerkingsverantwoordelijken;

e De adviesverlening bijvoorbeeld inzake solidariteitsprestaties op grond van het gerechtvaardigd belang van de verwerkingsverantwoordelijken tenzij de betrokkene zich hiertegen verzet.

Voor het vervullen van deze doeleinden kunnen de verwerkingsverantwoordelijke ook persoonsgegevens ontvangen van de betrokkene zelf of van derden.

In voorkomend geval kunnen deze verwerkingsdoeleinden gebaseerd zijn op de toestemming van de betrokkene.

Categorieën van verwerkte persoonsgegevens en mogelijke ontvangers

Volgende categorieën van persoonsgegevens kunnen worden verwerkt: identificatie- en contactgegevens, financiële gegevens, persoonlijke kenmerken, beroep en betrekking, samenstelling van het gezin, gerechtelijke gegevens.

Deze gegevens kunnen worden meegedeeld aan een verwerker van de verwerkingsverantwoordelijke, aan een expert, een advocaat, een technisch adviseur.

Zij kunnen tevens worden meegedeeld aan om het even welke persoon of instantie in het kader van een wettelijke verplichting of een __ administratieve of rechterlijke beslissing of indien er een gerechtvaardigd belang bestaat.

Deze persoonsgegevens kunnen, indien dit noodzakelijk is voor de voornoemde doeleinden en in overeenstemming met de

privacywetgeving, door de verwerkingsverantwoordelijke worden meegedeeld aan andere tussenkomende verzekeringsmaatschappijen, hun

vertegenwoordigers in België, hun contactpunten in het buitenland, de betrokken herverzekeringsmaatschappijen.

Het is mogelijk dat de pensioeninstelling de persoonsgegevens buiten de Europese Economische Ruimte (EER) overdraagt, naar een land dat, desgevallend, niet een passend beschermingsniveau voor persoonsgegevens kan garanderen. [n deze gevallen beschermt de pensioeninstelling echter de gegevens door de IT-beveiliging te vergroten en door contractueel een verhoogd beveiligingsniveau te eisen van zijn internationale tegenpartijen.

Rechten van betrokkenen

De aangeslotenen en hun begunstigden kunnen een gedateerde en ondertekende aanvraag richten tot een verwerkingsverantwoordelijke.

Dergelijke aanvraag dient gericht te worden aan de DPO, Porta Secura, bereikbaar via email op michael.boeynaems(@portasecura.com.

Meer informatie betreffende de bescherming en verwerking van persoonsgegevens is beschikbaar in de Privacyverklaring/het privacybeleid van de inrichter en de  solidariteitsinstelling, beschikbaar op hun website,

13 Geschillen en toepasselijk recht

Het Belgische recht is van toepassing op dit solidariteitsreglement. Gebeurlijke geschillen tussen de partijen in verband ermee behoren tot de bevoegdheid van de Belgische rechtbanken.
