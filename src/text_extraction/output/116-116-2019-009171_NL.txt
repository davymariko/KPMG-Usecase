Stelsels van werkloosheid met bedrijfstoeslag

CAO van 21 mei 2019 met betrekking tot de stelsels van werkloosheid met bedrijfstoeslag gesloten in het Paritair Comité voor de scheikundige nijverheid .

ARTIKEL 1 Voorwerp

Deze CAO heeft tot doel, de regeling van aanvullende vergoeding zoals gesloten in het Paritair Comité voor de scheikundige nijverheid ten gunste van sommige oudere werknemers indien zij worden ontslagen, overeenkomstig de modaliteiten voorzien in de CAO nr. 17 gesloten in de Nationale Arbeidsraad, te verlengen van 1 januari 2019 tot en met 30 juni 2019.

ARTIKEL 2 Toepassingsgebied

Deze CAO is van toepassing op de werkgevers en op de arbeiders (hierna “de werknemer(s)” genoemd) van de ondernemingen welke ressorteren onder het Paritair Comité voor de scheikundige nijverheid.

Met “werknemers” wordt verstaan: de mannelijke en vrouwelijke werknemers.

ARTIKEL 3

In toepassing van cao's nr. 130, 131, 132, 133, 134 en 135 van de Nationale Arbeidsraad van 23 april 2019, worden volgende cao's inzake de stelsels van werkloosheid met bedrijfstoeslag, integraal verlengd tot 30 juni 2019:

1. CAO betreffende het stelsel van werkloosheid met bedrijfstoeslag vanaf 58 jaar (2017) of vanaf 59 jaar (2018) mits 33 jaar loopbaan voor werknemers met een zwaar beroep gesloten op 21 juni 2017 in het Paritair Comité voor de scheikundige nijverheid (Overeenkomst geregistreerd

onder het nummer 141625/C0/116 en algemeen verbindend verklaard bij KB van 15.04.2018, BS 03.05.2018)

2. CAO met betrekking tot het stelsel van werkloosheid met bedrijfstoeslag vanaf de leeftijd van 58 jaar (2017) of vanaf 59

jaar (2018) mits 35 jaar loopbaan voor werknemers met een zwaar beroep, zoals gedefinieerd in artikel 3, 83 van het KB van 3 mei 2007, gesloten op 21 juni 2017 in het Paritair Comité voor de scheikundige nijverheid (Overeenkomst geregistreerd op 18 september 2017 onder het nummer 141290/CO/116 en algemeen verbindend verklaard bij KB van 29.06.2018, BS 26.07.2018)

3. CAO met betrekking tot het conventioneel stelsel van werkloosheid met bedrijfstoeslag vanaf de leeftijd van 58 jaar (2017) of vanaf 59 jaar (2018) met een loopbaan van 40 jaar, gesloten op 21 juni 2017 in het Paritair Comité voor de scheikundige nijverheid (Overeenkomst geregistreerd op 18 november 2015 onder het nummer 141288/CO/116 en algemeen verbindend verklaard bij KB 15.04.2018, BS 23.05.2018)

4. CAO gesloten met betrekking tot het stelsel van werkloosheid met bedrijfstoeslag vanaf de leeftijd van 58 jaar mits 35 jaar loopbaan voor mindervalide werknemers en werknemers met ernstige lichamelijke problemen, zoals gedefinieerd in cao nr. 123 van de Nationale Arbeidsraad, op 21 juni 2017 in het Paritair Comité voor de scheikundige nijverheid (Overeenkomst geregistreerd op 18 september 2017 onder het nummer 141289/CO/116 en algemeen verblindend verklaard bij KB van

15.04.2018, BS 03.05.2018)

ARTIKEL 4 Duur Deze CAO wordt gesloten voor een bepaalde duur. Zij treedt in werking op 1 januari 2019 en eindigt op 30 juni 2019.

Deze CAO zal worden neergelegd ter griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg en de algemeen verbindende kracht bij koninklijk besluit wordt gevraagd.
