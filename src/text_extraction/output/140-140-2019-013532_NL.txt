Paritair Comité voor het Vervoer en de Logistiek Collectieve arbeidsovereenkomst van 17 oktober 2019

Vaststelling van een financiële vergoeding voor nachtarbeid voor de leden van het rijdend personeel tewerkgesteld in de ondernemingen van het goederenvervoer te land voor rekening van derden en/of van de goederenbehandeling voor rekening van derden.

HOOFDSTUK I. - Toepassingsgebied

Artikel 1. 81. Deze collectieve arbeidsovereenkomst is van toepassing op de werkgevers ressorterend onder het Paritair Comité voor het Vervoer en de Logistiek en behorend tot de sub-sectoren voor het goederenvervoer ten lande voor rekening van derden en/ of tot de subsector voor goederenbehandeling voor rekening van derden alsook op hun werknemers, conform het koninklijk Besluit van 7 mei 2007 tot wijziging van het Koninklijk Besluit van 13 maart 1973 tot oprichting en tot vaststelling van de benaming van de bevoegdheid van het Paritair Comité voor het vervoer en van het Koninklijk Besluit van 6 april 1995 tot oprichting en tot vaststelling van de benaming en de bevoegdheid van het Paritair Comité voor de bedienden uit de internationale handel, het vervoer en de aanverwante bedrijfstakken (verschenen in het Belgisch Staatsblad van 31.05.2007). 82. Onder “werknemers” wordt verstaan de arbeiders en arbeidsters, aangegeven in de RSZ-categorie 083, behorende tot het rijdend personeel.

HOOFDSTUK II — Juridisch kader

Artikel 2 Deze collectieve arbeidsovereenkomst wordt afgesloten in uitvoering van het protocolakkoord voor de jaren 2019-2020 van 27 juni 2019.

Zij wordt tevens afgesloten in afwijking op de collectieve arbeidsovereenkomst nr 46 dd. 23 maart 1990 van de Nationale Arbeidsraad betreffende de begeleidingsmaatregelen voor ploegenarbeid met nachtprestaties alsook voor andere vormen van arbeid met nachtprestaties.

HOOFDSTUK III. - Voorwaarden

Artikel 3. Hebben recht op de in artikel 4 vermelde financiéle vergoeding voor nachtarbeid, en dit voor alle gewerkte nachten van de kalendermaand, de werklieden die voldoen aan de volgende voorwaarden :

- hetzij in de loop van een kalendermaand gedurende minimum 5 opeenvolgende arbeidsdagen tewerkgesteld zijn in een arbeidsregeling met nachtprestaties

- hetzij in de loop van de kalendermaand gedurende minstens de helft van de gewerkte dagen tewerkgesteld zijn in een arbeidsregeling met nachtprestaties (dit vanaf de eerste volledig gewerkte maand)

- hetzij tewerkgesteld zijn in een gestructureerd ploegenstelsel. In dit geval wordt deze financiële vergoeding enkel toegekend aan de werknemers wiens arbeid nachtprestaties omvat.

Onder “nachtprestaties” wordt in de zin van deze collectieve arbeidsovereenkomst verstaan de prestaties tussen 20 uur en 6 uur.

Bovendien moeten deze werklieden tussen 20 uur en 6 uur meer dan vijf uren arbeids- of beschikbaarheidstijd gepresteerd hebben.

HOOFDSTUK IV - Bedrag en indexatie van de financiële vergoeding voor nachtprestaties

Artikel 4 Vanaf 01.01.2020 zal de financiële vergoeding voor nachtarbeid, zoals laatst vastgesteld voor werknemers van 50 jaar of ouder in de cao van 26 november 2009 (KB 30.07.2010 — BS 09.09.2010 — registratienummer 96087/CO/140), toegekend worden aan alle werknemers bedoeld in artikel 1,82 van deze collectieve arbeidsovereenkomst en dit ongeacht hun leeftijd en mits zij voldoen aan de voorwaarden bepaald in artikel 3.

Deze financiële vergoeding voor nachtarbeid bedraagt sinds 01.01.2019 1,5015 euro en wordt jaarlijks op 1 januari aangepast aan de levensduurte volgens de procedure voorzien in de collectieve arbeidsovereenkomst van 19 oktober 2017 (KB 13.06.2018 — BS 13.07.2018 — registratienummer 143004/CO/140) betreffende het indexmechanisme en de koppeling van de lonen en vergoedingen aan de index in het Paritair Subcomité voor het wegvervoer en de logistiek voor rekening van derden.

HOOFDSTUK V. Geldigheidsduur

Artikel 5 81. Deze collectieve arbeidsovereenkomst treedt in werking op 1 januari 2020 en is gesloten voor onbepaalde duur.

82. Zij vervangt de collectieve arbeidsovereenkomst van 26 november 2009 (KB 30.07.2010 — BS 09.09.2010 — registratienummer 96987/CO/140), gesloten in het Paritair Comité voor het vervoer en de logistiek tot vaststelling van een financiële vergoeding voor nachtarbeid voor de leden van het rijdend personeel tewerkgesteld in de ondernemingen van het goederenvervoer ten lande voor rekening van derden en/of van de goederenbehandeling voor rekening van derden.

83. Zij kan door elk van de contracterende partijen worden opgezegd. Deze opzegging moet minstens drie maanden op voorhand geschieden bij een ter post aangetekende brief, gericht aan de voorzitter van het Paritair Comité voor het vervoer en de logistiek, die zonder verwijl de betrokken partijen in kennis zal stellen.

De termijn van drie maanden begint te lopen vanaf de datum van verzending van bovengenoemde aangetekende brief.
