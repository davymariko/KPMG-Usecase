Paritair Comité voor het Vervoer en de Logistiek

Collectieve arbeidsovereenkomst van 25 juni 2020 betreffende de aanvullende modaliteiten bij de opmaak van diensten

Hoofdstuk L Toepassingsgebied

Artikel 1. 8 1. Deze collectieve arbeidsovereenkomst is van toepassing op de werkgevers die ressorteren onder het Paritair Comité voor het Vervoer en de Logistiek en van wie de activiteit bestaat uit het verzekeren van geregeld vervoer in opdracht van de Vlaamse Vervoermaatschappij alsook op de leden van hun rijdend personeel die aan de uitvoering van dit vervoer zijn toegewezen.

$ 2. Onder “geregeld vervoer” wordt verstaan het personenvervoer verricht voor rekening van de VVM en de OTW-TEC, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren.

$ 3. Met “rijdend personeel” worden zowel de vrouwelijke als de mannelijke leden van het rijdend personeel bedoeld.

Hoofdstuk II. Definities

Artikel 2. Voor de toepassing van deze collectieve arbeidsovereenkomst wordt verstaan onder :

1. dienst : chauffeursprestatie van één dag

2. stationnement : de tijd van stilstand op de lijn

3. onderbreking : de tijd van stilstand op de stelplaats van vertrek en welke in de diensttijd is begrepen

Hoofdstuk HIL Aanvullende modaliteiten bij de opmaak van diensten

Artikel 3. 8 1. De maximale duur van een ononderbroken tijprestatie van het rijdend personeel bedraagt 4 uur.

$ 2. Na een ononderbroken rijprestatie van 4 uur wordt 15 minuten stationnement of onderbreking aan het rijdend personeel gegeven met dien verstande dat in een dienst één van de stationnementen of onderbrekingen minstens 20 minuten bedraagt. Tijdens dit stationnement van minstens 20 minuten kan het rijdend personeel vrij over zijn tijd beschikken. De werkgever duidt het stationnement van minstens 20 minuten aan, tijdens hetwelk het rijdend personeel vrij over zijn tijd kan beschikken. Dit is zichtbaar op de dienstbeschrijving.

$ 3. Een stationnement of een onderbreking van minder dan 15 minuten onderbreekt de rijprestatie niet. Indien het stationnement of de onderbreking minder dan 15 minuten duurt, wordt de rijprestatie niet onderbroken en wordt de duur van het stationnement of de onderbreking meegerekend om de totale duur van 4 uur te berekenen.

$ 4. Bij aantoonbare structurele vertragingen, d.w.z. vertragingen die niet het gevolg zijn van onvoorzienbare omstandigheden, worden de diensten aangepast volgens de principes hierboven vermeld.

8 5. De stationnementen en de onderbrekingen worden vergoed zoals bepaald in de artikelen 14 en 15 van de collectieve arbeidsovereenkomst van 28 mei 2002 houdende het reglement op de arbeidsduur van het rijdend personeel van de ondernemingen van de openbare autobusdiensten die werken in opdracht van de Vlaamse  Vervoermaatschappij (VVM), algemeen verbindendverklaard bij koninklijk besluit van 11 september 2003, Belgisch Staatsblad van 18 november 2003.

$ 6. De aanvullende modaliteiten vermeld in de 88 1 tot en met 5, doen geen afbreuk aan gunstiger afspraken op ondernemingsniveau.

Hoofdstuk IV, Inwerkingtreding en geldigheidsduur

Artikel 4. 8 1. Onderhavige collectieve arbeidsovereenkomst treedt in werking op 1 september 2020 en is gesloten voor onbepaalde duur.

8 2. Zij kan door elk van de contracterende partijen worden opgezegd. Deze opzegging moet minstens drie maanden op voorhand geschieden bij een ter post aangetekende brief, gericht aan de voorzitter van het Paritair Comité voor het Vervoer en de Logistiek, die zonder verwijl de betrokken partijen in kennis zal stellen. De termijn van drie maanden begint te lopen vanaf de datum van verzending van bovengenoemde aangetekende brief.
