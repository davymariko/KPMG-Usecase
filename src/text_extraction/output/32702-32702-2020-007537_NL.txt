Paritair Subcomité voor de beschutte werkplaatsen gesubsidieerd door de Franse Gemeenschapscommissie

Collectieve arbeidsovereenkomst van 18 mei 2020

Toekenning van een éénmalige premie in 2019

HOOFDSTUXK I. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en op de werknemers van de inrichtingen en diensten die ressorteren onder het Paritair Subcomité voor de beschutte werkplaatsen gesubsidieerd door de Franse Gemeenschapscommissie.

Art. 2. Aangezien de werknemers van de sectoren waarop de maatregelen van toepassing zullen zijn, de werknemers zijn die behoren tot de gesubsidieerde kaders van de erkende organisaties alsook hun "niet-gesubsidieerde" werknemers die worden ingezet voor taken in verband met de erkenning.

Onder "werknemers" wordt begrepen : het mannelijk en vrouwelijk werklieden- en bediendepersoneel.

HOOFDSTUK II. Algemene bepalingen

Art. 3. Met toepassing van punt D1. Overgangsbepalingen van het protocolakkoord 2018-2019 voor de non-profitsectoren van de Franse Gemeenschapscommissie en van de Gemeenschappelijke Gemeenschapscommissie, rekening houdend met de termijnen en om zeker te kunnen zijn van de mobilisatie in vastleggingen en vereffeningen van het bedrag van 9 000 000 EUR dat op de begroting 2018 voorzien is, werd beslist dit bedrag te vereffenen in de vorm van een éénmalige premie, die effectief aan alle werknemers opgenomen in de ramingen van bijlage 1 toegekend wordt op grond van de volgende voorwaarden :

- De premie wordt voor 100 pet. gefinancierd voor alle werknemers (met inbegrip van de beschutte werkplaatsen);

- Het bedrag wordt berekend met inachtneming van de werkgeversbijdragen voor sociale zekerheid - om alle lasten ten koste van de werkgevers te vermijden;

- De operatoren gaan vooraf de bedragen na die hen worden toegekend;

- De premie moet vóór eind 2018 worden uitgekeerd.

HOOFDSTUK II. Bedragen en toepassingsmodaliteiten

Art. 4. Het bedrag van de éénmalige premie is forfaitair bepaald voor elke werknemer zoals gepreciseerd in artikel 5,

NS

Het bedrag van de premie is verschuldigd voor elke werknemer die minstens 11 gepresteerde of gelijkgestelde weken op zijn actief heeft in de referteperiode van 9 maanden (van 1 januari 2018 tot 30 september 2018). Onder "gepresteerde of gelijkgestelde uren" wordt verstaan : gepresteerde uren, uren die gerecupereerd werden, syndicaal verlof, omstandigheidsverlof, betaalde educatieve verloven, feestdagen, vakantiedagen (enkel vakantiegeld), met inbegrip van de ziekteuren tegen 100 pct, tegen 85,88% en tegen 25,88%, de uren gelinkt aan arbeidsongevallen tegen 100 pct. en de uren tijdelijke werkloosheid om economische reden of slecht weer.

Art. 5. Berekening :

- Het bedrag van de éénmalige premie is vastgesteld op 500 EUR bruto voor de voltijdse werknemers over de 9 eerste maanden van 2018, naar rato van de effectief gepresteerde of gelijkgestelde uren. Onder “gepresteerde of gelijkgestelde uren" wordt verstaan : gepresteerde uren, uren die gerecupereerd werden, syndicaal verlof, omstandigheidsverlof, betaalde educatieve verloven, feestdagen, vakantiedagen (enkel vakantiegeld), met inbegrip van de ziekte-uren tegen 100 pct, tegen 85,88 pct. en tegen 25,88 pct, de uren gelinkt aan arbeidsongevallen tegen 100 pct. en de uren tijdelijke werkloosheid om economische reden of slecht weer;

- Voor de deeltijdse werknemers wordt het bedrag van de premie berekend naar rato van de contractueel bepaalde arbeidstijd.

Art. 6. De éénmalige premie wordt door de werkgever uiterlijk met het loon van de maand juli 2019 betaald.

4

Art. 7. Deze éénmalige toelage vervangt niet geheel of gedeeltelijk de premies die reeds bij collectieve arbeidsovereenkomst, bedrijfsakkoord of -overeenkomst aan de werknemers zijn toegekend.

HOOFDSTUK IV. Diverse bepalingen

Art. 8. De partijen komen overeen dat de door deze collectieve arbeidsovereenkomst verkregen voordelen pas effectief aan de werknemers zullen worden toegekend voor zover de Regering het op 18 juli 2018 gesloten protocolakkoord 2018-2019 volledig uitvoert en dat de door haar gemandateerde operatoren (zie brief COCOF van 28 november 2018 en brief GGC van 24 december 2018) om de gegevens te verzamelen van de werkgevers en van de werknemers, om het bedrag te berekenen en te storten van de subsidie die bestemd is om het bedrag te dekken van de premie rekening houdend met de werkgeversbijdragen voor de sociale zekerheid, hun opdrachten volledig uitvoeren.

De uitbetaling van de premie aan de arbeiders is afhankelijk van de toekenning door de Regering (eventueel via het FBZ) van een subsidie die de brutopremie dekt alsook de werkgeverslasten die met deze premie gepaard gaan, inclusief de RSZ-bijdrage voor het vakantiegeld van 11,09 pct. (1,08 x 10,27 pct).

HOOFDSTUK V. Slotbepalingen

Art. 9. Deze collectieve arbeidsovereenkomst treedt in werking op 1 januari 2018.

Zij wordt gesloten voor bepaalde tijd en loopt ten einde op 31 mei 2020.
