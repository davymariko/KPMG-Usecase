Paritair subcomité voor de haven van Antwerpen, “Nationaal Paritair Comité der Haven van Antwerpen” genaamd

Collectieve arbeidsovereenkomst van 20 januari 2020 houdende wijziging van de collectieve arbeidsovereenkomst betreffende de loon- en arbeidsvoorwaarden van de logistieke werknemers met veiligheidscertificaat van 12 december 2017, “Codex logistiek” genaamd.

Art. 1. Deze collectieve arbeidsovereenkomst is van toepassing op de werkgevers die ressorteren onder de bevoegdheid van het paritair subcomité voor de haven van Antwerpen, “Nationaal Paritair Comité der Haven van Antwerpen” genaamd en op de logistieke werknemers met veiligheidscertificaat die zij tewerkstellen.

Art. 2. Deze collectieve arbeidsovereenkomst wijzigt de collectieve arbeidsovereenkomst van 12 december 2017 met registratienummer 145932/CO/3010100 betreffende de loon- en arbeidsvoorwaarden van de logistieke werknemers met veiligheidscertificaat, “Codex logistiek” genaamd.

Art. 3. In artikel 66 wordt het bedrag “1,19” vervangen door het bedrag "1,30".

Art. 4. In artikel 109 worden de bedragen "35" en "875" respectievelijk vervangen door de bedragen "40" en "1.000".

Art. 5. In artikel 144, a), 1. wordt de zinsnede: “verlengbaar met een maand” vervangen door de zinsnede “twee maal verlengbaar met een maand”.

Art. 6. In artikel 144, a), 2. wordt de bestaande tekst vervangen door volgende tekst: * 2. Medische bijstand: de logistieke werknemers met veiligheidscertificaat hebben het recht hun arbeidsprestaties te schorsen om bijstand te verlenen aan een gezinslid of een familielid tot de tweede graad, dat lijdt aan een zware ziekte. Per periode van minimum 1 maand tot maximum 3 maanden kunnen de prestaties volledig geschorst worden ofwel halftijds verminderd worden of verminderd worden met 1/5e. Mits akkoord van de werkgever kan het recht op volledige schorsing ook opgenomen worden in periodes van 1, 2 of 3 weken.”

Art. 7. In artikel 144, a), 3. wordt de tekst "4 maanden volledige schorsing" aangevuld met volgende tekst: “op te nemen in periodes van een maand of, mits

Neerlegging-Dépôt: 28/01/2020 |

Regist.-Enregistr.: 05/03/2020 N°: 157481/C0/301.01

| |

akkoord van de werkgever, op te nemen in periodes van een week."

In hetzelfde artikel wordt de tekst "8 maanden halftidse schorsing" aangevuld met volgende tekst: " op te nemen in periodes van twee maanden of, mits akkoord van de werkgever, op te nemen in periodes van een maand.”

Verder wordt in de tweede alinea van artikel 144, a), 3. een gedachtestreepje met volgende tekst toegevoegd: “- 40 maanden vermindering met 1/10e.”

Art. 8. In artikel 155 wordt het woord “geneesheer” vervangen door het woord "arts".

Art. 9. In artikel 226 worden de woorden "preventieadviseur-arbeidsgeneesheer" vervangen door de woorden " preventieadviseur-arbeidsarts”.

Art. 10. In artikel 251 wordt de datum "31-03-2019" vervangen door de datum "31-03-2021",

Art. 11. Deze collectieve arbeidsovereenkomst heeft uitwerking met ingang van 1 januari 2020 en is gesloten voor onbepaalde duur.

Elk van de contracterende partijen kan ze opzeggen mits een opzeggingstermijn van 3 maanden welke bij een ter post aangetekende brief wordt betekend aan de Voorzitter van het Paritair Subcomité voor de Haven van Antwerpen, “Nationaal Paritair Comité der Haven van Antwerpen” genaamd.
