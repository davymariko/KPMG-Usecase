Paritair Comité voor het Vervoer en de Logistiek

Collectieve arbeidsovereenkomst van 20 september 2018

Collectieve arbeidsovereenkomst met betrekking tot de tussenkomst van het Sociaal Fonds in de kosten voor het behalen van het rijbewijs en de vakbekwaamheid D(E) van de werklieden van de ondernemingen van geregeld, bijzondere vormen van geregeld en ongeregeld vervoer.

HOOFDSTUK 1. — Zoepassingsgebied

Artikel 1. 8 1. Deze collectieve arbeidsovereenkomst is van toepassing op de werkgevers van de ondernemingen van geregeld, bijzondere vormen van geregeld en ongeregeld vervoer die ressorteren onder het Paritair Comité voor het Vervoer en de Logistiek alsook op hun werklieden.

8 2. Met werklieden wordt bedoeld de werklieden en werksters.

8 3, Met geregeld vervoer wordt bedoeld het personenvervoer verricht voor rekening van de VVM en de SRWT-TEC, ongeacht de capaciteit van het voertuig en ongeacht het soort aandrijving van de gebruikte vervoermiddelen. Dit vervoer wordt verricht volgens de volgende criteria : een welbepaald traject en een welbepaald, geregeld uurrooster. De passagiers worden opgehaald en afgezet aan vooraf vastgelegde halten. Dit vervoer is toegankelijk voor iedereen, zelfs indien, in voorkomend geval, het verplicht is de reis vooraf te reserveren.

8 4, Met bijzondere vormen van geregeld vervoer wordt bedoeld het vervoer, ongeacht door wie het wordt georganiseerd, van bepaalde categorieën reizigers met uitsluiting van andere reizigers, voor zover dat vervoer geschiedt op de wijze van het geregeld vervoer en wordt uitgevoerd met voertuigen van meer dan 9 plaatsen (de chauffeur inbegrepen).

8 5. Met ongeregeld vervoer wordt bedoeld het vervoer dat niet aan de definitie van

geregeld, met inbegrip van de bijzondere vormen van geregeld vervoer, beantwoordt en dat met name wordt gekenmerkt door het transport van vooraf samengestelde groepen, op initiatief van een opdrachtgever of van de vervoerder zelf. Onder ongeregeld vervoer wordt eveneens verstaan de internationaal geregelde diensten over een lange afstand.

8 6. Onder “Sociaal Fonds” wordt verstaan het Sociaal Fonds voor de werklieden van de ondernemingen der openbare en speciale autobusdiensten en autocardiensten, waarvan de statuten zijn vastgesteld bij collectieve arbeidsovereenkomst van 16 oktober 2007 tot vaststelling van de statuten van het Sociaal Fonds voor de werklieden van de ondernemingen der openbare en speciale autobusdiensten en autocardiensten, zoals gewijzigd bij collectieve arbeidsovereenkomst van 25 juni 2008.

HOOFDSTUK II. — Zussenkomst in de kosten voor het behalen van het rijbewijs en de vakbekwaamheid D(E)

Artikel 2. De werkgevers vermeld in artikel 1 8 1 hebben recht op een tussenkomst vanwege het Sociaal Fonds in de kosten voor het behalen via het vrije kanaal van het rijbewijs en de vakbekwaamheid D(E) van hun werklieden vermeld in artikel 1 8 2.

Artikel 3. Indien vastgesteld wordt dat de kosten bij de werkman gerecupereerd werden, vervalt het recht op tussenkomst voor de werkgever.

Artikel 4. Als het Sociaal Fonds vaststelt dat een werkgever na betaling van de tussenkomst door het Fonds nog een terugbetaling van de kosten voor het rijbewijs en de vakbekwaamheid van de werkman vordert, moet hij de verkregen tussenkomst van het Sociaal Fonds aan deze laatste terugbetalen.

HOOFDSTUK II. — Modaliteiten van de tussenkomst

Artikel 5. De tussenkomst wordt toegekend voor de werklieden die na het behalen van hun rijbewijs en hun vakbekwaamheid minstens 6 maanden tewerkgesteld bleven ín

de sector.

Artikel 6. De overige toepassingsmodaliteiten van de tussenkomst, waaronder het maximumbedrag, het maximaal beschikbare budget, het maximumpercentage aan tewerkgestelde werklieden waarvoor de aanvraag kan worden ingediend en de procedure tot indiening van de aanvragen, worden vastgelegd door de Raad van Beheer van het Sociaal Fonds.

HOOFDSTUK IV, — Vervanging

Artikel 7. Deze collectieve arbeidsovereenkomst vervangt de collectieve arbeidsovereenkomst van 18 maart 2010 met betrekking tot de tussenkomst van het Sociaal Fonds in de kosten voor het behalen van het rijbewijs en de vakbekwaamheid D(E) van de werklieden van de ondernemingen van geregeld, bijzondere vormen van geregeld en ongeregeld vervoer,  registratienummer 99330, algemeen verbindend verklaard bij Koninklijk Besluit van 10 september 2010, Belgisch Staatsblad van 27 oktober 2010.

HOOFDSTUK V. — Mnwerkingtreding en geldigheidsduur

Artikel 8  $ 1. Deze collectieve arbeidsovereenkomst heeft uitwerking met ingang van 20 september 2018 en is afgesloten voor onbepaalde duur.

8 2. Zij kan door elk van de contracterende partijen worden opgezegd mits een opzegging van drie maanden, betekend bij een ter post aangetekende brief, gericht aan de Voorzitter van het Paritair Comité voor het Vervoer en de Logistiek.
