Paritair Subcomité voor de diensten voor gezins- en bejaardenhulp van de Franse Gemeenschap, het Waalse Gewest en de Duitstalige Gemeenschap

Collectieve arbeidsovereenkomst van 27 mei 2019 tot invoering van een stelsel van werkloosheid met bedrijfstoeslag voor sommige ontslagen oudere werknemers met een lange loopbaan en betreffende de uitvoering van de collectieve arbeidsovereenkomsten nr. 134 en nr. 135 van de Nationale Arbeidsraad

Hoofdstuk 1 : Toepassingsgebied

Artikel 1 Deze collectieve arbeidsovereenkomst is van toepassing op de werknemers en werkgevers van de diensten die vallen onder de bevoegdheid van het Paritair Subcomité voor de diensten voor gezins- en bejaardenhulp van de Franse Gemeenschap, het Waalse Gewest en de Duitstalige Gemeenschap.

Onder "werknemers" wordt verstaan: de gezins- en bejaardenhelpers, de huishoudhulpen en het mannelijk en vrouwelijk werkliedenpersoneel.

Hoofdstuk 2 — principes

Artikel 2 Deze collectieve arbeidsovereenkomst heeft tot doel een aanvullend uitkeringsstelsel in te voeren dat toepasbaar is op sommige oudere werknemers in het kader van het stelsel van werkloosheid met bedrijfstoeslag

(brugpensioen). Zij werd opgesteld met als basis:

a) De collectieve arbeidsovereenkomst nr. 17 van 19 december 1974 gesloten in de Nationale Arbeidsraad en algemeen verbindend verklaard bij koninklijk besluit van 16 januari 1975 (Belgisch Staatsblad van 31 januari 1975) en de besluiten tot wijziging ervan;

b) Het koninklijk besluit van 7 december 1992 betreffende de toekenning van werkloosheidsuitkeringen in geval van conventioneel brugpensioen (Belgisch Staatsblad van 11 december 1992) en de besluiten die dit besluit wijzigen of vervangen.

c) Het koninklijk besluit van 3 mei 2007 tot vaststelling van het conventioneel brugpensioen in het kader van het Generatiepact (Belgisch Staatsblad van 8 juni 2007) en de besluiten die dit besluit wijzigen of vervangen.

d) De collectieve arbeidsovereenkomst nr. 134 van 23 april 2019 tot invoering van een stelsel van bedrijfstoeslag voor sommige oudere ontslagen werknemers met een lange loopbaan voor 2019 en 2020.

e) De collectieve arbeidsovereenkomst nr. 135 van 23 april 2019 tot vaststelling op interprofessioneel niveau, voor 2019 en 2020, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers met een lange loopbaan die worden ontslagen;

Hoofdstuk 3 - ontslag

Artikel 3. De aanvullende uitkering ingevoerd in het kader van de collectieve arbeidsovereenkomst nr. 17 van 19

december 1974, wordt toegekend aan de werknemers die worden ontslagen tijdens de geldigheidsduur van deze overeenkomst om andere redenen dan de dringende reden en die voldoen aan de hieronder vermelde

voorwaarden.

Hoofdstuk 4 — leeftijds- en loopbaanvoorwaarden

Artikel 4 Het stelsel bedoeld in artikel 2 van deze overeenkomst komt ten goede aan de werknemers die zijn ontslagen, behalve in geval van dringende reden in de zin van de wetgeving over de arbeidsovereenkomsten, en die tijdens de periode van 1 januari 2019 tot 31 december 2020, 59 jaar of ouder zijn aan het einde van de arbeidsovereenkomst en op het ogenblik van de stopzetting van de arbeidsovereenkomst 40 jaar beroepsloopbaan als loontrekkend werknemer kunnen aantonen.

De werknemer dient ontslagen te worden tijdens de geldigheidsduur van deze overeenkomst.

De werknemer die voldoet aan de bovengenoemde voorwaarden en wiens opzeggingstermijn afloopt na 31 december 2020, behoudt het recht op de bedrijfstoeslag.

Aan de bovenvermelde loopbaanvoorwaarde moet worden voldaan, uiterlijk op het moment van de beëindiging van de arbeidsovereenkomst.

De werkgever verbindt zich ertoe het stelsel van werkloosheid met bedrijfstoeslag toe te kennen aan de werknemers die voldoen aan de hierboven vermelde voorwaarden.

Hoofdstuk 5 - vervanging

Artikel 5  De werkgever is verplicht om de ontslagen werknemer bedoeld in artikel 3 en die, op het einde van zijn arbeidsovereenkomst de leeftijd van 62 jaar niet heeft bereikt, te vervangen door een uitkeringsgerechtigd volledig werkloze wiens arbeidsstelsel gemiddeld ten minste hetzelfde aantal arbeidsuren per arbeidscyclus omvat als het arbeidsstelsel van de werkloze met bedrijfstoeslag die hij vervangt.

De bepalingen waarin voorzien is in hoofdstuk 5 van het koninklijk besluit van 3 mei 2007 tot vaststelling van het stelsel van werkloosheid met bedrijfstoeslag en die de vervanging betreffen, zijn toepasbaar.

Hoofdstuk 6 - bedrag en betaling van de aanvullende vergoeding

Artikel 6 De aanvullende vergoeding, ten laste van de werkgever en administratief gestort door het sociaal fonds, wordt berekend zoals bepaald in de artikelen 5 tot en met 10 van de collectieve arbeidsovereenkomst nr. 17 van 19

december 1974.

Bij de eventuele overgang van een stelsel van tijdskrediet, loopbaanvermindering of vermindering van de arbeidsprestaties in het kader van de collectieve arbeidsovereenkomst nr. 77 bis gesloten in de Nationale Arbeidsraad van 19 december 2001, gewijzigd door de overeenkomst nr. 77 ter van 10 juli 2002 en de overeenkomst nr. 77 quater van 30 maart 2007 en in het kader van de collectieve arbeidsovereenkomst nr. 103 van 27 juni 2012 en de koninklijk besluiten tot wijziging ervan, naar het conventioneel brugpensioen, zal de aanvullende vergoeding bij brugpensioen worden berekend op basis van de bezoldiging ontvangen vóór de vermindering van de arbeidsprestaties.

Artikel 7 Het sociaal fonds voor de diensten voor gezins- en bejaardenhulp staat in voor de betaling van de aanvullende

vergoedingen in geval van werkloosheid met bedrijfstoeslag (brugpensioen) en voor het beheer van de dossiers in verband hiermee.

Het “sociaal fonds voor de diensten voor gezins- en bejaardenhulp” verbindt zich ertoe om, binnen de beperkingen van zijn financiële mogelijkheden, in te staan voor de betaling van de aanvullende vergoedingen bij brugpensioen van de gezins- en bejaardenhelpers en van het werkliedenpersoneel tot aan hun eindtermijn, dit wil zeggen tot de datum waarop de werknemers bedoeld in artikel 1. de wettelijke leeftijd bereiken waarop het rustpensioen ingaat.

Artikel 8 Voor de toepassing van deze collectieve arbeidsovereenkomst, verbinden de werkgevers zich ertoe de betaling van de aanvullende vergoeding bij brugpensioen ten laste te nemen in het geval waarin de raad van bestuur van het sociaal fonds een gemotiveerde weigering zou indienen voor de betaling en de financiële voorziening van het sociaal fonds te waarborgen teneinde de continuiteit van de verplichtingen inzake brugpensioen van het personeel bedoeld in artikel 1 van deze overeenkomst te waarborgen.

Hoofdstuk 7 - toepassing van de collectieve arbeidsovereenkomst nr. 17 van 19 december 1974 van de Nationale Arbeidsraad

Artikel 9 Voor al datgene wat niet uitdrukkelijk bepaald is in deze collectieve arbeidsovereenkomst, zullen de bepalingen worden toegepast van de collectieve arbeidsovereenkomst nr. 17 van de Nationale Arbeidsraad van 19 december 1974, van de voornoemde collectieve arbeidsovereenkomsten nr. 134 en nr. 135 van de Nationale Arbeidsraad, evenals alle wettelijke of reglementaire bepalingen die ter zake toepasbaar zijn.

Hoofdstuk 8. geldigheidsduur Artikel 10 Deze collectieve arbeidsovereenkomst wordt gesloten voor bepaalde duur, van 1 januari 2019 tot 31 december 2020.
