Paritair Comité voor het bosbouwbedrijf (PC 146)

Collectieve arbeidsovereenkomst van 20 februari 2020 betreffende de invoering van een flexibele arbeidsregeling

Toepassingsgebied

Art. 1. Deze collectieve arbeidsovereenkomst is van toepassing op de werkgevers en op de werknemers van de ondernemingen die ressorteren onder het paritair comité voor het bosbouwbedrijf.

Met werknemers worden de mannelijke en vrouwelijke arbeiders bedoeld.

Flexibele arbeidsroosters

Art. 2 81 - De grenzen van de arbeidsduur, vastgesteld bij artikel 19 van de arbeidswet van 16 maart 1971 kunnen worden overschreden onder de volgende cumulatieve voorwaarden:

e De gemiddelde wekelijkse arbeidsduur van 38 uur mag niet worden overschreden over een periode van 12 opeenvolgende maanden, waarbij deze periode van 12 opeenvolgende maanden telkens aanvang op 1 januari;

e Het maximum aantal te presteren uren mag nooit meer bedragen dan 9 per dag en de dagelijkse schommelingen mogen nooit groter zijn dan 2 uur boven of beneden de normale dagelijkse duur;

e De wekelijkse schommelingen mogen nooit meer bedragen dan 5 uur boven of onder de normale wekelijkse arbeidsduur.

82 - De nieuwe uurroosters die voortvloeien uit de toepassing van 81 van dit artikel, moeten het voorwerp uitmaken van een aanpassing van het arbeidsreglement volgens de bepalingen van artikel 6, 1°, van de wet van 8 april 1965 tot instelling van de arbeidsreglementen.

83 - De rustdagen bepaald bij de wet van 4 januari 1974 betreffende de feestdagen en de periodes van schorsing van de uitvoering van de arbeidsovereenkomsten voorzien in de wet van 3 juli 1978 betreffende de arbeidsovereenkomsten komen als arbeidsduur in aanmerking voor de berekening van de arbeidsduur die over een jaar moet worden nageleefd.

Slotbepalingen

Art. 3 Deze collectieve arbeidsovereenkomst heeft uitwerking vanaf 1 januari 2020 en wordt gesloten voor bepaalde duur tem31 december 2022.
