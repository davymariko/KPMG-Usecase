4

Paritair Subcomité voor het bedrijf der porseleinaarde- en zandgroeven welke in openlucht geëxploiteerd worden in de provincies Waals-Brabant, Henegouwen, Luik, Luxemburg en Namen

Collectieve arbeidsovereenkomst van 19 februari 2018

Toekenning van maaltijdcheques

Toepassingsgebied

Artikel 1. Deze collectieve arbeidsovereenkomst is van toepassing op de werkgevers en op de werknemers van de ondernemingen die ressorteren onder het Paritair Subcomité voor het bedrijf der porseleinaarde- en zandgroeven welke in openlucht geëxploiteerd worden in de provincies Waals-Brabant, Henegouwen, Luik, Luxemburg en Namen.

Onder "werknemers" worden de werklieden en de werksters verstaan.

Onderwerp van de overeenkomst

Art. 2. Deze overeenkomst wordt gesloten in het kader van het koninklijk besluit tot wijziging van het koninklijk besluit van 28 november 1969 genomen ter uitvoering van de wet van 27 juni 1969, tot herziening van de besluitwet van 28 december 1944 betreffende de maatschappelijke zekerheid der arbeiders. Zij wordt opgesteld rekening houdend met de bepalingen van het koninklijk besluit van 3 februari 1998 betreffende de maaltijdcheques.

Aantal toegekende maaltijdcheques

Art. 3. Het aantal toegekende maaltijdcheques is gelijk aan het aantal dagen in de loop waarvan de werknemer effectief arbeidsprestaties heeft geleverd.

Worden gelijkgesteld : de dagen van vakbondsopleidingen, van beroepsopleiding,…

Art. 4. Elke maand wordt het maximum aantal dagen prestaties van de maand verminderd met het aantal dagen afwezigheid die dus geen recht geven op een maaltijdcheque.

In aanmerking te nemen afwezigheidsdagen : - jaarlijkse vakantie;

- feestdagen;

- kort verzuim ;

- ziekte;

- arbeidsongeval;

- andere afwezigheden.

Art. 5. Voor de. uren die worden gepresteerd boven de gemiddelde dagelijkse duur die 7,2 uren bedraagt, zal de maaltijdcheque die wordt verdiend door deze bijkomende prestaties worden toegekend op het ogenblik van de recuperatie van de compensatierustdag.

In geval van prestaties van overuren zal de maaltijdcheque verdiend voor deze uren worden toegekend op het ogenblik van de recuperatie van deze overuren.

Art. 6, Regularisatie

a). Driemaandelijks

Om het aantal maaltdijcheques van het afgelopen trimester te bepalen, deelt men het aantal gepresteerde uren door 7,2.

b). Jaarlijks

In december wordt een regularisatie uitgevoerd voor elke werknemer zodat een volledig arbeidsjaar, dat de compensatierustdagen in aanmerking neemt voor de arbeidsduur (zonder ziekte of ander type afwezigheid), recht geeft op een maximum van 231 maaltijdcheques.

6

Bedrag van de maaltijdcheques

Art. 7. De nominale waarde van de maaltijdcheque bedraagt op 1 januari 2015 5,50 EUR, waarvan 1,09 EUR ten laste van de werknemer en 4,41 EUR ten laste van de werkgever.

De begunstigde geeft aan de werkgever de toestemming om 1,09 EUR per ontvangen cheque af te trekken van zijn salaris. De individuele rekening vermeldt de toekenning van de maaltijdcheques, alsook het aantal maaltijdcheques, en het brutobedrag ervan, verminderd met het persoonlijk aandeel van de werknemer.

Andere toekenningsmodaliteiten

Art. 8. Maaltijdcheques worden toegekend aan de werknemer met een arbeidsovereenkomst voor onbepaalde tijd of met een overeenkomst voor bepaalde tijd.

Bijgevolg is deze overeenkomst ook van toepassing op de uitzendkrachten.

Op de cheque staat duidelijk vermeld dat de geldigheid ervan beperkt is tot 3 maanden en dat hij enkel kan worden gebruikt voor de betaling van een maaltijd of voor de aankoop van voedingsmiddelen die klaar zijn. voor consumptie.

De maaltijdcheques worden maandelijks bezorgd.

De maaltijdcheques die verschuldigd zijn voor een bepaalde kalendermaand, moeten in één keer door de werkgever aan de werknemer worden bezorgd, uiterlijk tijdens de volgende maand.

Duur van de overeenkomst

Art. 9. Deze collectieve arbeidsovereenkomst treedt in werking op 1 januari 2017 en houdt op van kracht te zijn op 31 december 2018.
