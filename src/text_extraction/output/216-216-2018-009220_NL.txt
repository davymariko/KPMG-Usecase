Paritair Comité voor de notarisbedienden (PC 216)

Collectieve arbeidsovereenkomst van 14 juni 2018

betreffende het stelsel van werkloosheid met bedrijfstoeslag

À. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en de bedienden die onder het Paritair Comité voor de notarisbedienden ressorteren.

Met bedienden bedoelt men de mannelijke en vrouwelijke bedienden.

Deze overeenkomst is gesloten in het kader van de collectieve arbeidsovereenkomst nr. 17 van 19 december 1974 gesloten in de Nationale Arbeidsraad tot invoering van een regeling van aanvullende vergoeding ten gunste van sommige oudere werknemers, indien zij worden ontslagen en van haar latere wijzigingen, alsook van het koninklijk besluit van 3 mei 2007 tot regeling van het stelsel van werkloosheid met bedrijfstoeslag zoals gewijzigd door de koninklijk besluiten van 28 december 2011, van 20 september 2012 en van 30 december 2014.

B. Stelsel van werkloosheid met bedrijfstoeslag vanaf de leeftijd van 62 jaar

Art. 2. De bepalingen van de voornoemde collectieve arbeidsovereenkomst nr. 17 van 19 december 1974 en haar latere wijzigingen zijn van toepassing op deze overeenkomst.

Art. 3. Overeenkomstig het artikel 3 van de voornoemde collectieve arbeidsovereenkomst nr. 17 van 19 december 1974, kan het stelsel van werkloosheid met bedrijfstoeslag worden toegekend vanaf de leeftijd van 62 jaar.

Art. 4. In afwijking van artikel 5 van de voornoemde ‚collectieve arbeidsovereenkomst nr. 17 van 19 december 1974 is het bedrag van de aanvullende vergoeding gelijk aan 60% van het verschil tussen het netto-referteloon en de werkloosheidsuitkering, onverminderd de mogelijkheid om een hogere aanvullende vergoeding toe te kennen met inachtname

van de geldende regels.

Overeenkomstig artikel 4bis van de voornoemde collectieve arbeidsovereenkomst nr. 17 van 19 december 1974 blijft het recht op de aanvullende vergoeding behouden in geval van werkhervatting.

Art. 5. Overeenkomstig het pensioenreglement wordt, wanneer een werknemer van het stelsel van werkloosheid met bedrijfstoeslag kan genieten, bij het ingaan van het stelsel door de werkgever een eenmalige premie in de groepsverzekering voor buitenwettelijk pensioen voor de werknemer betaald, die 2 keer de som van de premies van de 4 laatste volledig kwartalen van tewerkstelling.

Commentaar:

Rekening houdend met de bepalingen van de wet van 18 december 2015 tot waarborging van de duurzaamheid en het sociale karakter van de aanvullende pensioenen en tot versterking van het aanvullende karakter ten opzichte van de rustpensioenen is deze bepaling van het reglement enkel van toepassing voor bedienden geboren ten laatste op 31 december 1961.

Deze eenmalige premie ten laste van de werkgever wordt hem terugbetaald door de vereniging zonder winstoogmerk ‘Fonds voor Bestaanszekerheid van het notariaat’.

De praktische modaliteiten omtrent de invoering van de maatregel in de vorige alinea voorzien worden door de raad van bestuur van het Fonds voor Bestaanszekerheid van het Notariaat uitgewerkt.

C. Duur van de overeenkomst - Slotbepalingen

Art. 6. Deze overeenkomst heeft uitwerking op Í januari 2018 en treedt buiten werking op 31 december 2020 tenzij een of meerdere bepalingen uit onderhavige collectieve arbeidsovereenkomst strijdig zouden worden met een hogere rechtsnorm.
