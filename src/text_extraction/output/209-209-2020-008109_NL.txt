| Paritair comité 209 — ‚voor de bedienden van de metaalfabrikatennijverheid

Collectieve arbeidsovereenkomst van 18 mei 2020

Tijdelijke werkloosheid overmacht “Corona” en aanvulling bij de eindejaarspremie 2020

Artikel 1. Toepassingsgebied

Deze collectieve arbeidsovereenkomst is van toepassing op de werkgevers en hun werknemers met een arbeidsovereenkomst voor bedienden die behoren tot het Paritair Comité voor de bedienden van de metaalfabrikatennijverheid.

De toepassing is beperkt tot de ondernemingen die een eindejaarspremie betalen in uitvoering van de sectorale regionale collectieve arbeidsovereenkomsten inzake eindejaarspremie, hierna genoemd de “regionale regelingen”.

Deze collectieve arbeidsovereenkomst is niet van toepassing op de ondernemingen die ondernemingseigen afspraken hebben gemaakt over de gelijkstelling van de periode tijdelijke werkloosheid overmacht “Corona” voor de eindejaarspremie.

Artikel 2. Aanvulling bij de eindejaarspremie

Voor alle dagen tijdelijke werkloosheid wegens overmacht “Corona” is de werkgever een aanvullende eindejaarspremie verschuldigd.

Deze aanvulling bedraagt 7,50 euro per arbeidsdag waarop de werknemer tijdelijk werkloos was wegens overmacht “ Corona”.

Deze aanvulling wordt beperkt tot maximaal 65 arbeidsdagen waarop de werknemer tijdelijk werkloos was wegens overmacht “Corona”.

Deze aanvulling dient gelijktijdig uitbetaald te worden met de eindejaarspremie.

Artikel 3. Deeltijdse werknemers

Voor deeltijdse werknemers wordt deze regeling pro rata toegepast. Het aantal uren tijdelijke werkloosheid worden _ daarvoor omgerekend naar voltijdse arbeidsdagen. Het maximum van 65 arbeidsdagen wordt

+ En EM gn penn

ee Re p

verminderd in verhouding tot de deeltijdse arbeidsregeling.

Artikel 4. Aanrekening van aanvullende vergoedingen voor tijdelijke werkloosheid “Corona” toegekend op ondernemingsvlak op de aanvulling bij de eindejaarspremie

De aanvullende vergoedingen bij tijdelijke werkloosheid “Corona” die de onderneming toekent bovenop de sectoraal verplichte aanvullende vergoedingen, zoals voorzien in de collectieve arbeidsovereenkomst van 27 maart 2020 met registratienummer 158166/CO/209, worden aangerekend op de aanvulling bij de eindejaarspremie voorzien in deze collectieve arbeidsovereenkomst.

Commentaar

Ondernemingen die aanvullende vergoedingen voor tijdelijke werkloosheid “Corona” toekennen bovenop de 12,07 euro voorzien in de collectieve arbeidsovereenkomst van 27 maart 2020, brengen deze vergoedingen in mindering van de aanvulling bij de eindejaarspremie,

Voorbeeld 1

Een onderneming die per arbeidsdag waarop de werknemer tijdelijk werkloos was wegens Corona een bijkomende aanvullende vergoeding betaald heeft van 5,00 euro zal bijgevolg nog een aanvulling bij de eindejaarspremie per arbeidsdag verschuldigd zijn van 7,50 euro - 5,00 euro, zijnde 2,50 euro per arbeidsdag waarop de werknemer tijdelijke werkloos was.

De ondernemingen die een aanvulling betalen op basis van het aantal uitkeringen voor tijdelijke werkloosheid (6-dagen regeling), brengen het totaal bijkomend uitbetaalde bedrag in mindering van de verschuldigde aanvulling bij de eindejaarspremie.

Voorbeeld 2

Een werknemer, werkzaam in een 5-dagenweek, is 22 arbeidsdagen tijdelijk werkloos geweest “Corona” en ontving hiervoor 26 uitkeringen tijdelijke werkloosheid van zijn uitbetalingsinstelling (6-dagen telling).

Als aanvullende eindejaarspremie is de werkgever een bedrag verschuldigd van 7,5teuro * 22 arbeidsdagen, zijnde 165 euro.

De werkgever kende bovenop de sectoraal verplichte aanvulling van 12,07 euro ook een aanvullende uitkering toe van 5 euro per uitkering, zijnde in totaal 5 * 26 = 130 euro.

Dit bedrag wordt in mindering gebracht van de aanvullende eindejaarspremie.

Als aanvullende eindejaarspremie blijft een bedrag van 35 euro verschuldigd,

Artikel 5. Duur

Deze collectieve arbeidsovereenkomst wordt gesloten voor bepaalde duur vanaf 1 maart en loopt tot 31 december 2020.

Overeenkomstig artikel 14 van de wet van 5 december 1968 betreffende de collectieve arbeidsovereenkomsten en de paritaire comités worden, voor wat betreft de ondertekening van deze collectieve arbeidsovereenkomst, de handtekeningen van de personen die deze aangaan namens de werknemersorganisaties enerzijds en namens de werkgeversorganisaties anderzijds, vervangen door de, door de voorzitter en de secretaris ondertekende en door de leden goedgekeurde notulen van de vergadering.
