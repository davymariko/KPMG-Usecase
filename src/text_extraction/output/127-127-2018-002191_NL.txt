Paritair Comité voor de Handel in Brandstoffen

Collectieve Arbeidsovereenkomst van 21 februari 2018 tot vervanging van het pensioenreglement van een sociaal sectorplan

Artikel 1. Deze collectieve arbeidsovereenkomst is van toepassing op de werkgevers en op arbeiders en arbeidsters van de ondernemingen welke ressorteren onder het Paritair Comité voor de Handel in Brandstoffen.

Er is geen mogelijkheid voorzien van opting out.

Artikel 2, Door de CAO van 16 juni 2003 betreffende de invoering

van een sociaal sectorplan, gesloten in

het Paritair Comité n°127 voor de handel in brandstoffen - voor de werkgevers, arbeiders en arbeidsters van de ondernemingen die ressorteren onder het PC nr. 127 Handel in Brandstoffen onder het toenmalig Paritair Subcomité n°127.2 voor de handel in

brandstoffen in Oost-Vlaanderen - werd een sectoraal pensioenstelsel ingericht, dat geregeld werd door een pensioenreglement als bijlage aan die CAO.

Dit reglement werd meerdere malen gewijzigd door middel van een collectieve arbeidsovereenkomst:

* CAO van 16 juni 2003 betreffende de invoering van een sociaal sectorplan (Reg. N°: 67731/CO/127 )

+ CAO van 17 mei 2005 tot wijziging van de CAO van 16 juni 2003 (Reg. N°: 75661/C0/127 )

+ CAO van 21 september 2006 tot wijziging van de CAO van 16 juni 2003 (Reg. N°: 81179/C0/127 )

e Cao van 22 januari 2007 tot wijziging van de cao van 16 juni 2003 (Reg. N°: 81895/C0/127 ) + CAO van 2 september 2009 tot wijziging van de CAO van 16 juni 2003betreffende de invoering van een sociaal sectorplan(Reg. N°: 95829/CO/127).

Artikel 3. De tekst van dat pensioenreglement wordt vanaf 1

januari 2018 vervangen door de tekst, in bijlage aangehecht aan onderhavige cao.

Aangeslotenen die uittraden voor 1 januari 2018 blijven

onderworpen aan het reglement dat op hen van toepassing was op het moment van hun uittreding. Dwingende wettelijke bepalingen die in voege kwamen na de uittreding hebben evenwel voorrang op reglementsbepalingen.

Artikel 4. Sl. Deze collectieve arbeidsovereenkomst treedt in werking op 1 januari 2018 en geldt voor onbepaalde duur.

82. Elk van de contracterende partijen kan ze opzeggen mits een opzeggingstermijn van zes maanden, te betekenen bij een ter post aangetekende brief, gericht aan de voorzitter van het Paritair Comité voor de Handel in Brandstoffen.

Voorafgaandelijk aan de opzegging van deze collectieve arbeidsovereenkomst moet het paritair comité de beslissing nemen om het sectorieel pensioenstelsel op te zeggen. Deze beslissing is enkel geldig wanneer zij wordt genomen in overeenstemming met artikel 1081,3° van de Wet op de aanvullende pensioenen.

Instelling voor bedrijfspensioenvoorziening vo

Organisme voor de financiering van pensioenen Léon Lepagestraat 4 | 1000 Brussel www.fonds127.be | pensioen@fonds127.be | 02 213 14 18

PENSIOENREGLEMENT

1. Historiek van het pensioenreglement

Door de CAO van 16 juni 2003 betreffende de invoering van een sociaal sectorplan, gesloten in het Paritair Comité n° 127 voor de handel in brandstoffen en het Paritair Subcomité n° 127.2 voor de handel in brandstoffen in Oost-Vlaanderen, werd een sectoraal pensioenstelsel ingericht, dat geregeld werd door een pensioenreglement.

Dit reglement werd meerdere malen gewijzigd door middel van een collectieve arbeidsovereenkomst:

e _CAO van 16 juni 2003 betreffende de invoering van een sociaal sectorplan

* _CAO van 17 mei 2005 tot wijziging van de CAO van 16 juni 2003

+ CAO van 21 september 2006 tot wijziging van de CAO van 16 juni 2003

e _ CAO van 22 januari 2007 tot wijziging van de CAO van 16 juni 2003

* _ CAO van 2 september 2009 tot wijziging van de CAO betreffende de invoering van een sociaal sectorplan.

De tekst van dat pensioenreglement wordt vanaf 1 januari 2018 vervangen door de onderhavige tekst, ten gevolge van de CAO van 21 februari 2018 tot wijziging van de CAO betreffende de invoering van een sociaal sectorplan.

Aangeslotenen die uittraden voor 1 januari 2018 blijven onderworpen aan het reglement dat op hen van toepassing was op het moment van hun uittreding. Dwingende wettelijke bepalingen die in voege kwamen na de uittreding hebben evenwel voorrang op reglementsbepalingen.

2. Doel van het sectorale pensioenstelsel

Het pensioenstelsel heeft tot doel om een kapitaal samen te stellen dat aan de aangeslotene uitgekeerd wordt bij pensionering, of aan zijn rechthebbende{n) in geval de aangeslotene overlijdt vóór de pensionering. Het kapitaal kan op vraag van de begunstigde{n) omgezet worden in een lijfrente.

Dit pensioenreglement bepaalt de rechten en verplichtingen van de inrichter, de pensioeninstelling, de aangeslotenen en hun rechthebbenden, en de voorwaarden waaronder deze rechten uitgeoefend kunnen worden.

3. Begripsomschrijvingen

3.1 Aangeslotene

De werknemer die rechten kan opeisen op basis van dit pensioenreglement.

3.2 Herberekeningsdatum

1 januari van ieder jaar.

3,3 Inrichter

Het Sociaal Fonds voor de ondernemingen van de handel in brandstoffen.

3.4 Jaarloon

108% van het aan de Rijksdienst voor Sociale Zekerheid aangegeven bruto jaarloon van de werknemer, ten laste van de werkgever.

3,5 Minimumgarantie

De minimumgarantie is gelijk aan de waarde die de inrichter moet waarborgen met toepassing van de regels daartoe voorzien in de wet betreffende de aanvullende pensioenen, op basis van de verticale methode.

3.6 Pensioeninstelling De Instelling voor bedrijfspensioenvoorziening voor de

Handel in Brandstoffen OFP die wordt belast met de uitvoering van de pensioentoezegging

3.7 Pensionering

2 | IBP voor de Handel in Brandstoffen — IRP pour le Comme

De pensionering valt samen met de ingang van het wettelijk pensioen.

3.8 Pensioenleeftijd

De leeftijd waarop het kapitaal dat op de pensioenrekening opgebouwd werd opeisbaar is, wordt vastgesteld op de eerste dag van de maand die volgt op de normale wettelijke pensioenleeftijd die van kracht is op de herberekeningsdatum. Op 1 januari 2018 is die normale wettelijke pensioenleeftijd gelijk aan 65 jaar.

3.9 Uittreding

Het beëindigen van de arbeidsovereenkomst, anders dan door overlijden of pensionering, tenzij die binnen vier trimesters wordt gevolgd door het stuiten van een arbeidsovereenkomst met een andere werkgever die onder het toepassingsgebied van dit sectorale pensioenstelsel valt, of het einde van de aansluiting vanwege het feit dat de werkgever of, in geval van de overgang van de arbeidsovereenkomst, de nieuwe werkgever niet langer valt onder het toepassingsgebied van de collectieve arbeidsovereenkomst die het pensioenstelsel heeft ingevoerd.

3.10 Verworven reserve

De reserve waarop de aangeslotene op een bepaald ogenblik recht heeft overeenkomstig dit pensioenreglement.

3.11 Werkgever

Elke onderneming die personeelsleden tewerkstelt binnen het toepassingsgebied van het paritaire comité n° 127 op wie een van de eerder genoemde sectorale collectieve arbeidsovereenkomsten tot invoering van een sectoraal aanvullend pensioenstelsel van toepassing is.

3.12 Werknemer

De werknemer ongeacht de aard van de arbeidsovereenkomst, die door een arbeidsovereenkomst verbonden is met een werkgever die ressorteert onder het toepassingsgebied van het Paritair Comité n° 127, en op wie een van de eerder genoemde sectorale collectieve arbeidsovereenkomsten tot invoering van een sectoraal aanvullend pensioenstelsel van toepassing is.

3.13 Wet betreffende de aanvullende pensioenen (WAP)

De wet van 28 april 2003 betreffende de aanvullende pensioenen en het belastingstelsel van die pensioenen en

3 | IBP voor de Handel in Brandstoffen — IRP pour le Comme

van sommige aanvullende voordelen inzake sociale zekerheid.

4, Aansluiting

De werknemer wordt verplicht aangesloten aan het pensioenstelsel vanaf het in dienst treden bij de werkgever.

Worden evenwel uitgesloten: e werknemers met een contract van interimarbeid

e werknemers met studenten- of [BBO-contracten (individuele beroepsopleiding)

* werknemers die activiteiten uitoefenen terwijl zij al een wettelijk rustpensioen genieten, met uitzondering van diegenen die op 31 december 2015 aangesloten waren en zich in die situatie bevonden.

Indien de werknemer in dienst is van de werkgever na de normale wettelijke pensioenleeftijd en niet pensioneerde in de zin van dit reglement (niet geniet van een wettelijk pensioen), blijft de pensioentoelage verschuldigd, en wordt de pensioenleeftijd met telkens één jaar verlengd.

5. Pensioentoelage

5.1 Algemeen

Het pensioenstelsel is een pensioentoezegging van het type vaste bijdragen zonder gewaarborgd rendement.

5.2 Bedrag van de pensioentoelage

De pensioentoelage bedraagt 3% / 1,044 van het jaarloon. Deze toelage wordt berekend op basis van het loon van het trimester,

De pensioentoelage wordt voor iedere aangeslotene bij het einde van het trimester op een individuele pensioenrekening gestort. In de pensioentoelage wordt een gedeelte van 5% van die toelage geacht beheerskosten te dekken.

De oprenting gebeurt tot op de laatste dag van het jaar voorafgaand aan de pensionering of het overlijden.

5.3 Historiek van de bijdragen aan het

pensioenstelsel

De pensioentoelage gefinancierd door de werkgever

4 [ IBP voor de Handel in Brandstoffen — IRP pour le Comme

bedroeg voor het jaar 2003 3% / 1,044 van het jaarloon.

De pensioentoelage gefinancierd door de werkgever bedroeg vanaf 1 januari 2004 tot en met 31 december 2009 2% / 1,044 van het jaarloon.

De persoonlijke bijdrage van de aangeslotene werd vanaf 1 januari 2004 tot en met 31 december 2009 vastgesteld op 1% / 1,044 van het jaarloon.

Vanaf 1 januari 2010 zijn er geen persoonlijke bijdragen meer verschuldigd.

5.4 Rendement

De pensioenrekening ontvangt jaarlijks een door de pensioeninstelling op basis van haar financieringsplan toegekend rendement.

6. Verworven rechten van de aangeslotene op de reserves

De reserves die opgebouwd zijn op de individuele rekeningen, zijn eigendom van de aangeslotene.

De aangeslotene kan echter pas na vier opeenvolgende trimesters aansluiting aan dit pensioenreglement, rechten opeisen met betrekking tot het deel van die reserves dat samengesteld werd door middel van werkgeverstoelagen.

De pensioenrekening kan niet in pand gegeven worden,

en de begunstiging ervan kan niet overgedragen worden. Er kan geen voorschot op toegekend worden.

7. Overlijden vóór de pensionering

Wanneer een aangeslotene overlijdt, heeft de ‘ begunstigde recht op de op het ogenblik van het overlijden opgebouwde waarde op de individuele pensioenrekening.

8. Uitkeringen

8.1 Bedrag van de uitkering bij pensionering

De aangeslotene heeft recht op het bedrag dat op de individuele rekening opgebouwd werd.

Dit bedrag wordt zo nodig aangevuld om de

5 | IBP voor de Handel in Brandstoffen — [RP pour le Comme

minimumgarantie te bereiken. Deze aanvulling wordt geput uit de daartoe in de pensioeninstelling aangelegde vrije reserve, en indien die niet volstaat gefinancierd door middel van een bijdrage van de inrichter.

8.2 Eénmalig kapitaal of rente

De aangeslotene en de begunstigde(n) worden verondersteld te kiezen voor de uitkering in de vorm van een kapitaal.

De begunstigde(n) kan (kunnen) evenwel vragen om het kapitaal dat aan hem(n) toekomt, om te vormen in een lijfrente. Een keuze voor een vereffening als lijfrente moet uiterlijk een maand voor de datum waarop de uitkering aanvangt schriftelijk door de begunstigde aan de pensioeninstelling meegedeeld worden.

Het kan volgens de keuze van de begunstigde gaan om een lijfrente die enkel aan hem betaald wordt, of om een lijfrente die in geval van overlijden van de begunstigde overdraagbaar is op de op de partner. De rente kan geïndexeerd worden.

De renten worden in maandelijkse delen betaald op de laatste dag van elke maand, tot en met de laatste vervaldag die voorafgaat aan het overlijden van de begunstigde(n).

Wanneer het jaarbedrag van de rente de 499,99 EUR niet overschrijdt, kan de voorziene uitkering niet onder vorm van rente gebeuren, maar enkel onder vorm van een eenmalig kapitaal.

Wanneer het jaarbedrag van de rente gelegen is tussen 499,99 en 800,01 EUR, dan wordt ze niet maandelijks betaald, maar in vier gelijke trimestriële delen op het einde van ieder trimester.

De hiervoor vermelde bedragen worden geïndexeerd volgens de bepalingen van de wet van 2 augustus 1971 houdende inrichting van een stelsel waarbij de wedden, lonen, pensioenen, toelagen en tegemoetkomingen ten laste van de openbare schatkist geïndexeerd worden.

8.3 Vervroegde uitkering

Er kan zolang de aangeslotene in dienst is van een werkgever, geen pensionering en geen uitkering plaatsvinden.

8.4 Inhoudingen

Alle door de pensioeninstelling krachtens dit pensioenreglement verrichte uitkeringen, zijn onderworpen aan de inhoudingen voorgeschreven door de wettelijke bepalingen van kracht op het tijdstip van

6 | IBP voor de Handel in Brandstoffen — IRP pour le Comme

betaling.

9, Begunstigden

9,1 Begunstigde van de uitkering bij pensionering

Bij pensionering gebeurt de uitkering aan de aangeslotene zelf.

Om rekening te houden met het late doorstromen van gegevens nodig om de uitkering te berekenen, zullen de verworven prestaties onder de vorm van een voorschot uitbetaald worden bij de pensionering. De pensioeninstelling zal na ontvangst van alle relevante gegevens het eventuele saldo uitbetalen.

9,2 Begunstigde van de uitkering bij overlijden

Indien de aangeslotene overlijdt vóór de pensionering, wordt de voorziene uitkering bij overlijden uitgekeerd aan de begunstigde{n) op basis van de volgende voorrangsorde:

+ De partner * _Bij ontstentenis de kinderen van de aangeslotene

* _ Bij ontstentenis de door de aangeslotene per aangetekend schrijven aan de pensioeninstelling aangeduide perso{o)n({en), waarbij de laatst verstuurde aangetekende brief rechtsgeldig is

* _ Bij ontstentenis de ouders van de aangeslotenen. Bij overlijden van één van hen komt het kapitaal toe aan de langstlevende

* _ Bij ontstentenis de pensioeninstelling.

Op verzoek van de aangeslotene kan de voorrangsorde gewijzigd worden. Deze wijziging moet per aangetekend schrijven aan de pensioeninstelling meegedeeld worden, en moet door deze laatste bevestigd worden.

Onder partner wordt verstaan:

* _deechtgeno(o}t(e) van de aangeslotene voor zo ver die niet gerechtelijk van tafel en bed of feitelijk gescheiden is, of die zich niet in aanleg tot scheiding van tafel en bed of echtscheiding bevindt, en er geen verzoekschrift werd ingediend bij het gerecht ten einde een echtscheiding te bekomen. De echtgenoten worden geacht feitelijk gescheiden te zijn wanneer uit de bevolkingsregisters blijkt dat zij

7 | IBP voor de Handel in Brandstoffen — IRP pour le Comme

een verschillende woonplaats hebben

* _de persoon die wettelijk samenwoont met de aangeslotene in de zin van artikel 1475 tot 1479 van het Burgerlijk Wetboek, en die geen bloedverwant is van de aangeslotene.

Indien er meerdere begunstigden zijn, wordt de voorziene uitkering bij overlijden in gelijke delen onder hen verdeeld, tenzij het document van aanduiding van begunstigde de grootte van de delen bepaalt.

in geval de aangeslotene en de begunstigde overlijden zonder dat de volgorde van overlijden kan bepaald worden, wordt de voorziene uitkering bij overlijden uitgekeerd aan de volgende in de voorrangsorde van begunstigden.

Indien er zich geen begunstigden aanmelden binnen een periode van 5 jaar na het overlijden wordt de voorziene uitkering bij overlijden vereffend ten voordele van de pensioeninstelling.

10. Gevolgen van het niet betalen van de pensioentoelagen

De inrichter zal de verschuldigde pensioenbijdragen aan de pensioeninstelling overmaken.

De inrichter kan de inning van de pensioentoelage laten gebeuren door de Rijksdienst voor Sociale Zekerheid.

Wanneer de pensioenbijdrage niet langer betaald wordt, worden de pensioenrekeningen premievrij gemaakt. De pensioeninstelling zal uiterlijk binnen de 3 maanden volgend op de datum waarop zij kennis kreeg van het stopzetten van de betaling, de aangeslotene door middel van een op zijn persoonlijk adres gestuurde brief op de hoogte brengen.

11. Informatie

11.1 Pensioenreglement

De tekst van het pensioenreglement is beschikbaar op de website van de inrichter.

11,2 Pensioenfiche

leder jaar brengt de pensioeninstelling elke actieve aangeslotene door middel van een pensioenfiche op de hoogte van de elementen die de wet voorschrijft.

8 | IBP voor de Handel in Brandstoffen — IRP pour le Comme

De uitgetreden aangeslotene kan informatie over zijn pensioenrekening verkrijgen via de website www.mypension.be.

11.3 Beheersverslag

De pensioeninstelling stelt jaarlijks een verslag op over het beheer van de pensioentoezegging ter beschikking van de aangeslotenen, zoals de wet dit oplegt.

Dit verslag wordt op schriftelijk verzoek van de aangeslotene aan hem overgemaakt.

12. Aangeslotene treedt uit vóór de pensionering

Vanaf de uittreding worden de pensioentoelagen stopgezet. De aangeslotene heeft recht op het bedrag dat op de individuele rekening opgebouwd werd.

De uittredende aangeslotene kan:

e _ hetzij de individuele rekening zonder wijziging van de pensioenbelofte laten bij de pensioeninstelling en op de pensioenleeftijd of bij overlijden een kapitaal of een rente ontvangen

* hetzij de verworven reserve overdragen naar de pensioeninstelling van de nieuwe werkgever waarmee hij een arbeidscontract sloot, indien hij aan de pensioentoezegging van die nieuwe werkgever aangesloten wordt

* hetzij de verworven reserve overdragen naar een andere pensioeninstelling die de totaliteit van haar winsten proportioneel met de reserves verdeelt onder de aangeslotenen, en die de kosten beperkt als gevolg van de regels overeenkomstig artikel 22 van de wet van 12 juli 1957 betreffende het rust- en overlevingspensioen voor bedienden.

Bij overdracht van de verworven reserve wordt de eventuele aanvulling van het bedrag dat aanwezig is op de individuele rekening, nodig om de minimumgarantie te bereiken, geput uit de daartoe in de pensioeninstelling aangelegde vrije reserve, en indien die niet volstaat gevestigd door een bijdrage van de inrichter.

Indien de aangeslotene geen expliciete keuze maakt binnen de dertig dagen, wordt hij verondersteld gekozen te hebben voor het behoud van zijn reserves bij de pensioeninstelling zonder wijziging van de pensioenbelofte. De aangeslotene kan echter nadien vragen om zijn verworven reserves over te dragen naar de pensioeninstelling van zijn nieuwe werkgever of naar

9 | IBP voor de Handel in Brandstoffen — IRP pour le Comme

een pensioeninstelling die de totaliteit van haar winsten proportioneel met de reserves verdeelt onder de aangeslotenen, en die de kosten beperkt.

13. Verplichtingen van de aangeslotene en de begunstigde

De aangeslotene aanvaardt het pensioenreglement, en machtigt de werkgever en de inrichter om aan de pensioeninstelling alle inlichtingen en bewijsstukken over te maken die nodig zijn voor de goede uitvoering van dit reglement.

De aangeslotene of de begunstigde zal alle ontbrekende inlichtingen en bewijsstukken die nodig zijn opdat de pensioeninstelling zijn verplichtingen tegenover de aangeslotene of zijn rechthebbenden kan uitvoeren, op eenvoudige vraag overmaken. Zolang de aangeslotene of de begunstigde deze inlichtingen of bewijsstukken niet overmaakt, zullen de inrichter en de pensioeninstelling hun verplichtingen tegenover de aangeslotene of de begunstigde met betrekking tot het aanvullend pensioen dat in dit reglement beschreven wordt niet kunnen uitvoeren. Er kan in dat geval geen sprake zijn van enige vorm van vergoeding of verwijlintrest voor een gebeurlijke late uitbetaling van rechten.

14. Wijziging of beëindiging van dit reglement

14.1 Wijzigen van het pensioenreglement

Door middel van een collectieve arbeidsovereenkomst die in het bevoegde paritaire comité gesloten wordt, kan dit pensioenreglement gewijzigd of stopgezet worden, kunnen de voordelen ervan verminderd worden, of kan er gekozen worden voor een andere pensioeninstelling.

Om het even welke wijziging aan het pensioenreglement kan in geen enkel geval afbreuk doen aan de verworven reserves van de aangeslotene.

14.2 Opheffen van het pensioenreglement — verdwijnen van de inrichter

In geval van definitieve opheffing van het pensioenstelsel door de inrichter of in geval van het verdwijnen van de inrichter, om welke reden dan ook, en zonder dat de verplichtingen worden overgenomen door een derde, worden de activa van het pensioenfonds verdeeld ten gunste van de aangeslotenen in verhouding tot hun verworven reserves of het vestigingskapitaal van de lopende rente. De waarde van de rekening wordt

10 | [BP voor de Handel in Brandstoffen — IRP pour le Comm

eigendom van de aangeslotene.

15. Bescherming van de persoonlijke levenssfeer

De inrichter verstrekt een aantal persoonsgegevens aan de pensioeninstelling om het pensioenreglement te beheren. De pensioeninstelling behandelt deze gegevens vertrouwelijk. Ze mogen uitsluitend gebruikt worden voor het beheer van het pensioenregiement, met uitsluiting van elk ander al dan niet commercieel oogmerk.

ledere persoon van wie persoonlijke gegevens bewaard worden, heeft het recht om inzage en verbetering ervan te verkrijgen. Hij moet zich in dat geval schriftelijk tot de pensioeninstelling richten, en daarbij een kopie van zijn identiteitskaart voegen.

16. Geschillen en toepasselijk recht

Het Belgische recht is van toepassing op dit pensioenreglement. Gebeurlijke geschillen tussen de partijen in verband ermee behoren tot de bevoegdheid van de Belgische rechtbanken.

11 | IBP voor de Handel in Brandstoffen — IRP pour le Com
