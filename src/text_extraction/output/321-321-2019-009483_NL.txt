Paritair Comité voor de groothandelaarsverdelers in geneesmiddelen

Collectieve arbeidsovereenkomst van 13 juni 2019

Landingsbanen met uitkering vanaf 57 jaar voor de werknemers die hun arbeidsprestaties verminderen tot een halftijdse betrekking en vanaf 55 jaar voor de werknemers die hun arbeidsprestaties verminderen met een vijfde

HOOFDSTUK 1. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en de werknemers van de ondernemingen die vallen onder het toepassingsgebied van het Paritair Comité voor de groothandelaars-verdelers in geneesmiddelen.

Art. 2. Deze collectieve arbeidsovereenkomst wordt afgesloten in toepassing van de collectieve arbeidsovereenkomst nr. 137 van 23 april 2019 tot vaststelling, voor 2019-2020, van het interprofessioneel kader voor de verlaging van de leeftijdsgrens, voor wat de toegang tot het recht op uitkeringen voor een landingsbaan betreft, voor werknemers met een lange loopbaan, zwaar beroep of uit een onderneming in moeilijkheden of herstructurering.

HOOFDSTUK II. Landingsbanen met uitkering

Art. 3. In toepassing van de collectieve arbeidsovereenkomst nr. 137 van de Nationale Arbeidsraad, wordt voor de duur van deze collectieve arbeidsovereenkomst de leeftijdsgrens voor wat de toegang tot het recht op uitkeringen betreft:

e op 57 jaar gebracht voor de werknemers die in toepassing van artikel 8, $1 van de collectieve arbeidsovereenkomst nr. 103ter van 20 december 2016 hun arbeidsprestaties verminderen tot een halftijdse betrekking;

e op 55 jaar gebracht voor de werknemers die in toepassing van artikel 8, $1 van de collectieve arbeidsovereenkomst nr. 103ter van 20 december 2016 hun arbeidsprestaties verminderen met een vijfde

op voorwaarde dat zij beantwoorden aan één van de volgende voorwaarden :

- ofwel 35 jaar beroepsverleden als loontrekkende kunnen rechtvaardigen in de zin van artikel 3, 8 3 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag;

- ofwel tewerkgesteld zijn :

- ofwel minstens 5 jaar, gerekend van datum tot datum, in een zwaar beroep in de zin van artikel 3, $ 1 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag. Deze periode van 5 jaar moet gelegen zijn in de loop van de voorafgaande 10 kalenderjaren, gerekend van datum tot datum;

- ofwel minstens 7 jaar, gerekend van datum tot datum, in een zwaar beroep in de zin van artikel 3, $ 1 van het koninklijk besluit van 3 mei 2007 tot regeling van het stelsel van werkloosheid met bedrijfstoeslag. Deze periode van 7 jaar moet gelegen zijn in de loop van de laatste 15 kalenderjaren, gerekend van datum tot datum;

- ofwel minimaal 20 jaar in een arbeidsregime zoals bedoeld in artikel 1 van de collectieve arbeidsovereenkomst nr. 46 van 23 maart 1990 en algemeen verbindend verklaard bij het koninklijk besluit van 10 mei 1990,

HOOFDSTUK IL Slotbepalingen

Art. 4, Deze collectieve arbeidsovereenkomst is gesloten voor bepaalde tijd. Zij heeft uitwerking vanaf

1 januari 2019, Zij houdt op van kracht te zijn op

31 december 2020.
