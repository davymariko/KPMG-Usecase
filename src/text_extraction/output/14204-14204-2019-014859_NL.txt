PARITAIR SUBCOMITE VOOR DE TERUGWINNING VAN ALLERLEI PRODUCTEN

Collectieve arbeidsovereenkomst van 26 november 2019

STELSEL VAN WERKLOOSHEID MET BEDRIJFSTOESLAG OP 59 JAAR — NACHTARBEID

OF ZWAAR BEROEP 2019 — 2020

HOOFDSTUK |. - Toepassingsgebied Art. 1 S 1. Deze collectieve arbeidsovereenkomst is van toepassing op de werkgevers en op de arbeiders van de ondernemingen die onder de bevoegdheid vallen van het Paritair subcomité voor de terugwinning van allerlei producten.

S 2. Met arbeiders worden de mannelijke en de vrouwelijke arbeiders bedoeld.

Art. 2 Deze collectieve  arbeidsovereenkomst wordt afgesloten in uitvoering van artikel 3, $ 1 van het Koninklijk besluit van 3 mei 2007 tot regeling van het stelsel werkloosheid met bedrijfstoeslag en in toepassing van de collectieve arbeidsovereenkomst nr. 130 tot vaststelling, voor 2019 en 2020, van de voorwaarden voor de toekenning van een bedrijfstoeslag in het kader van het stelsel van werkloosheid met bedrijfstoeslag voor sommige oudere werknemers die worden ontslagen en die 20 jaar hebben gewerkt in een regeling van nachtarbeid, die hebben gewerkt in een zwaar beroep of die hebben gewerkt in het bouwbedrijf en arbeidsongeschikt zijn en in toepassing van de collectieve arbeidsovereenkomst nr. 131 tot vaststelling op interprofessioneel niveau, voor 2019 en 2020, van de leeftijd vanaf welke een stelsel van werkloosheid met bedrijfstoeslag kan worden toegekend aan sommige oudere werknemers die worden ontslagen en die 20 jaar hebben gewerkt in een regeling van nachtarbeid of die hebben gewerkt in een zwaar beroep.

Voor de punten die niet door deze overeenkomst geregeld zijn, onverminderd gunstiger bepalingen vastgesteld in een op sector- en/of op ondernemingsniveau gesloten collectieve

rd

PSC 142,04 — Terugwinning van allerlei producten CAO met betrekking tot SWT nachtarbeid / zwaar beroep van 26.11.2019

arbeidsovereenkomst, de bepalingen van de collectieve arbeidsovereenkomst nr. 17 van 19 december 1974 tot invoering van een regeling van aanvullende vergoeding ten gunste van sommige bejaarde werknemers indien zij worden ontslagen, van toepassing.

HOOFDSTUK II. - Toekenningsvoorwaarden Art. 3 Deze overeenkomst heeft tot doel, in geval van ontslag, het recht op bedrijfstoeslag toe te kennen aan werknemers die op het ogenblik van de beëindiging van de arbeidsovereenkomst 59 jaar of ouder zijn.

De werknemers moeten ook een beroepsloopbaan van minstens 33 jaar hebben, mits:

- Ofwel zij op het ogenblik van de beëindiging van de arbeidsovereenkomst minimaal 20 jaar hebben gewerkt in een arbeidsregeling met nachtprestaties;

- Ofwel zij hebben gewerkt in een zwaar beroep:

° hetzij gedurende minstens 5 jaar, gerekend van datum tot datum, in de loop van de laatste 10 kalenderjaren, gerekend van datum tot datum, voor het einde van de arbeidsovereenkomst;

. hetzij gedurende minstens 7 jaar, gerekend van datum tot datum, in de loop van de laatste 15 kalenderjaren, gerekend van datum tot datum, voor het einde van de arbeidsovereenkomst;

Voor de toepassing van deze overeenkomst wordt onder zwaar beroep verstaan:

1° het werk in wisselende ploegen, meer bepaald de ploegenarbeid in minstens twee ploegen van minstens twee werknemers, die hetzelfde werk doen, zowel qua inhoud als qua omvang en die elkaar in de loop van de dag opvolgen zonder dat er een onderbreking is tussen de opeenvolgende ploegen en zonder dat de overlapping meer bedraagt dan één vierde van hun dagtaak, op voorwaarde dat de werknemer van ploegen alterneert;

2° het werk in onderbroken diensten waarbij de werknemer permanent werkt in dagprestaties waarvan de begintijd en de eindtijd minimum 11 uur uit elkaar liggen met een onderbreking van minstens 3 uur en minimumprestaties van 7 uur, onder permanent wordt verstaan dat de onderbroken dienst de gewone arbeidsregeling van de werknemer vormt en dat hij

PSC 142,04 — Terugwinning van allerlei producten CAO met betrekking tot SWT nachtarbeid / zwaar beroep van 26.11.2019

niet occasioneel in een dergelijke dienst wordt tewerkgesteld;

3° het werk in een arbeidsregeling zoals bedoeld in artikel 1 van de collectieve arbeidsovereenkomst nr. 46 gesloten op 23 maart 1990 en algemeen verbindend verklaard bij koninklijk besluit van 10 mei 1990.

Art. 4 De werknemer die voldoet aan de in artikel 3 bepaalde voorwaarden en wiens opzeggingstermijn na 31 december 2020 verstrijkt, behoudt het recht op bedrijfstoeslag.

HOOFDSTUK IH, — Behoud van de leeftijdsvoorwaarde

Art. 5 Overeenkomstig de collectieve arbeidsovereenkomst nr. 131, wordt de leeftijd vanaf welke een stelsel van werkloosheid met bedriĳfstoeslag kan worden toegekend aan werknemers die worden ontslagen en die 20 jaar hebben gewerkt in een regeling van nachtarbeid, die hebben gewerkt in een zwaar beroep, vastgesteld op 59 jaar.

De werknemer moet de in de vorige leden vastgestelde leeftijd hebben bereikt uiterlijk op het einde van de arbeidsovereenkomst en tijdens de geldigheidsduur van deze overeenkomst. De werknemer moet bovendien worden ontslagen tijdens de geldigheidsduur van deze overeenkomst.

HOOFDSTUK IV. - Slotbepalingen Art. 6 Deze collectieve arbeidsovereenkomst heeft uitwerking

vanaf 1 januari 2019. Zij houdt op van kracht te zijn op 31 december 2020.

wore:

PSC 142,04 — Terugwinning van allerlei producten CAO met betrekking tot SWT nachtarbeid / zwaar beroep van 26.11.2019
