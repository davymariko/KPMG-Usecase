Paritair Comité voor de landbouw

Collectieve arbeidsovereenkomst van 13 oktober 2020 betreffende de eindejaarspremie

PREMABULE Deze collectieve arbeidsovereenkomst heeft als doel de dagen tijdelijke werkloosheid overmachtcorona toe te voegen aan de dagen die gelijkgesteld worden voor de berekening van de eindejaarspremie.

HOOFDSTUK 1. Toepassingsgebied

Artikel 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Comité voor de landbouw met uitzondering van:

e de werknemers die tewerkgesteld worden in de sector en die bedoeld worden in artikel 8bis van koninklijk besluit van 28 november 1969, Belgisch Staatsblad 5 december 1969, inzake sociale zekerheid.

e De werkgevers die als hoofdactiviteit de vlasteelt, de hennepteelt, de eerste verwerking van vlas en/of hennep hebben, en de door hen tewerkgestelde werknemers. Onder eerste verwerking wordt verstaan: het scheiden van de verschillende onderdelen van de plant.

Onder werknemers worden verstaan zowel de arbeiders als de arbeidsters.

HOOFDSTUK IL. Toekenningsmodaliteiten van de eindejaarspremie Art. 2. Artikel 3 van de cao van 4 juli 2019 betreffende de eindejaarspremie, geregistreerd onder het nr. 153333/CO/144, wordt aangevuld met de volgende bepaling:

Het bruto jaarloon waarop de eindejaarspremie wordt berekend, wordt verhoogd met een fictief dagloon voor een aantal gelijkgestelde dagen, zoals opgenomen in de onderrichtingen van het Sociaal en Waarborgfonds van de landbouw. Aan deze gelijkgestelde dagen worden de dagen tijdelijk werkloosheid omwille van overmacht-corona toegevoegd.

HOOFDSTUK IL Geldigheid

Art. 3. Deze collectieve arbeidsovereenkomst heeft uitwerking met ingang van 1 maart 2020 en is gesloten voor een onbepaalde duur.

Zij kan door elk van de ondertekenende partijen worden opgezegd met een opzeg van drie maanden, betekend bij een ter post aangetekende brief, gericht aan de voorzitter van het Paritair Comité voor de landbouw.
