Neerlegging-Dépôt: 23/04/2020 Regist.-Enregistr.: 25/05/2020 N°: 158571/C0/301.02

PARITAIR SUBCOMITÉ VOOR DE HAVEN VAN GENT

Collectieve arbeidsovereenkomst van 23 april 2020 houdende storting voor wat het Gentse havengebied betreft van de bijzondere bijdrage voor de scholing van laagge schoolde en/of met langdurige werkloosheid bedreigde havenarbeiders.

artikel 1 Deze collectieve arbeidsovereenkomst is van toepassing op de werkgevers en op de werknemers die ressorteren onder de bevoegdheid van het Paritair Subcomité voor de haven van Gent.

De artikelen 2, 3 en 4 werden gesloten in toepassing van onderafdeling 1 - “Inspanningen ten voordele van de werklozen”, van afdeling VI, hoofdstuk III van de wet van 26 maart 1999 betreffende het Belgische actieplan voor de werkgelegenheid 1998 en houdende diverse bepalingen.

artikel 2

De bijzondere bijdrage van 0,10% in 2019 en 2020 bestemd voor integratie van personen uit risicogroepen, berekend op het volledige loon van de werknemer, wordt geïnd door het Fonds voor Bestaanszekerheid voor de haven van Gent. Dit fonds voor bestaanszekerheid, zoals bedoeld bij de wet van 7 januari 1958 betreffende de fondsen voor bestaanszekerheid, zal de ontvangen gelden boeken op een afzonderlijke rekening.

artikel 3

Het fonds voor bestaanszekerheid zal de aldus beschikbare gelden aanwenden om jongere en oudere havenarbeiders met plaatsingsmoeilijkheden opnieuw te integreren in het havengebeuren. Rekening houdende met de evolutie van het technologisch gebeuren in de haven en de noodzaak om van laaggeschoolde arbeiders naar meer technisch gevormde en onderlegde arbeiders over te stappen, zullen de "laaggeschoolde" en/of “met langdurige volledige werkloosheid" bedreigde havenarbeiders een aangepaste scholing ontvangen.

Dit zal onder meer geschieden door het verzekeren van een opleiding en/of bijscholing tot bediener van mechanische tuigen en andere technische taken binnen het havenbedrijf.

Tevens wordt rekening gehouden met het Koninklijk Besluit van 19 februari 2013 tot uitvoerina van artikel 189 lid 4 van de wet van 2/7 december 2006 houdende diverse bepalingen.

artikel 4 Het fonds voor bestaanszekerheid zal 0,05% van de inspanning voorbehouden aan één of meerdere van de volgende risicogroepen :

1° de werknemers van minstens 50 jaar oud die in de sector werken;

2° de niet-werkenden en de personen die sinds minder dan een jaar werken en niet-werkend waren op het ogenblik van hun indiensttreding.

3° de jongeren die nog geen 26 jaar oud zijn en opgeleid worden

Van voornoemde inspanning zal minstens de helft besteed worden aan initiatieven ten gunste van niet-werkende jongeren onder de 26 jaar die een opleiding volgen of een verminderde arbeidsgeschiktheid hebben.

artikel 5 Het fonds voor bestaanszekerheid houdt alle nodige documenten ter beschikking met het oog op het toezicht.

artikel 6 Deze collectieve arbeidsovereenkomst heeft uitwerking met ingang vanaf 1 januari 2019 en geldt voor de jaren 2019 en 2020

CAO 23.4.2020 (bijdrage risicogroepen) - pagina 1
