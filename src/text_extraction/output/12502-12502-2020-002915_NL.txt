Neerlegging-Dépôt: 11/03/2020 Regist.-Enregistr.: 15/04/2020 N°: 158170/C0/125.02

PARITAIR SUBCOMITE VOOR DE ZAGERIJEN EN AANVERWANTE NIJVERHEDEN (PSC 125.02)

Collectieve arbeidsovereenkomst van 10 maart 2020 betreffende de uitwerking van een onderhandelingsprocedure om ontslagen te vermijden

ARTIKEL 1

Deze collectieve arbeidsovereenkomst is van toepassing op de werkgevers en werklieden die ressorteren onder het Paritair Subcomité voor de zagerijen en aanverwante nijverheden. Met “werklieden” worden de werklieden en werksters bedoeld.

ARTIKEL 2

Voor de toepassing van deze collectieve arbeidsovereenkomst wordt bedoeld onder :

1.collectief ontslag : ieder ontslag van minstens 10 pct. van het personeel dat de onderneming tewerkstelt gedurende het kwartaal dat het ontslag voorafgaat, met een minimum van 3 werknemers in de ondernemingen die minder dan 30 werknemers tewerkstellen, gedurende een periode van 60 kalenderdagen. Onder personeel en werknemers worden verstaan, de arbeiders: en verbonden met een arbeidsovereenkomst aan de onderneming.

2. werknemersvertegenwoordigers : de vakbondsafvaardiging van de werklieden of, bij ontstentenis van een vakbondsafvaardiging, de gewestelijke vrijgestelden van de werknemersorganisaties die zitting hebben in het paritair subcomité;

3.individueel ontslag : ieder ontslag niet bedoeld in punt 1 van dit artikel;

4.beperkt comité : het orgaan opgericht op het niveau van het paritair subcomité en samengesteld uit de Voorzitter van dit comité, twee werkgeversvertegenwoordigers en twee werknemersvertegenwoordigers aangewezen door de organisaties die zitting hebben in het paritair subcomité.

5. Onderneming: Voor de toepassing van deze collectieve arbeidsovereenkomst geldt als onderneming, de technische bedrijfseenheid, zoals dit begrip is omschreven in artikel 14 van de wet van 20 september 1948 houdende organisatie van het bedrijfsleven en in de

uitvoeringsbesluiten van deze wet.

ARTIKEL 3

De werkgevers voeren geen coltectief ontslag door zonder de procedure bepaald in artikel 5 van deze collectieve arbeidsovereenkomst te hebben nageleefd en zonder alle andere maatregelen tot vrijwaring van de tewerkstelling, met inbegrip van de invoering van een stelsel van tijdelijke werkloosheid om economische redenen, te hebben uitgeput.

ARTIKEL 4

Indien onvoorzienbare of onvoorziene economische en/of financiële omstandigheden zich voordoen zodat de maatregelen tot vrijwaring van de tewerkstelling afgesproken in het kader van de toepassing van artikel 3 van deze collectieve arbeidsovereenkomst of andere maatregelen tot vrijwaring van de tewerkstelling socio-economisch onhoudbaar zijn, wordt over de toestand onderhandeld op het niveau van de onderneming tussen de werkgever en de werknemersvertegenwoordigers.

De werkgever licht de Voorzitter van het Paritair Subcomité in over de opening van onderhandelingen in het kader van het vorige lid.

Indien deze onderhandelingen tot geen akkoord leiden, doet de meest gerede partij een beroep op het beperkt comité.

ARTIKEL 5

Bij dreigend collectief ontslag en zonder afbreuk te doen aan de verplichtingen waarin de wetgeving terzake voorziet, brengt de werkgever de werknemersvertegenwoordigers alsook de Voorzitter van het Paritair Subcomité op de hoogte.

Binnen twee weken na deze informatie vatten de werkgever en de werknemersvertegenwoordigers op het niveau van de onderneming onderhandelingen aan betreffende de maatregelen die terzake kunnen worden genomen.

Indien deze onderhandelingen tot geen akkoord leiden, doet de meest gerede partij een beroep op het beperkt comité.

Tijdens de duur van de procedure bepaald in dit artikel mag de werkgever, met uitzondering van het ontslag om dringende reden, geen collectief ontslag, en zelfs geen individuele ontslagen, betekenen.

ARTIKEL 6

Bij niet-naleving van de bepalingen van artikel 3 en/of 4 en/of 5 van deze collectieve arbeidsovereenkomst, zonder afbreuk te doen aan de sancties die door de toepasselijke wetgeving of reglementering bepaald zijn, is de werkgever verplicht tot de betaling aan het Fonds voor bestaanszekerheid van de zagerijen en aanverwante nijverheden van een bijdrage bij wijze van schadeloosstelling per betrokken werknemer. Het bedrag hiervan wordt forfaitair vastgesteld op:

— € 694 per werknemer wiens anciënniteit binnen de onderneming minder dan 20 jaar bedraagt;

- € 1389 per werknemer wiens anciënniteit binnen de onderneming minstens 20 jaar bedraagt.

ARTIKEL 7 Onmiddellijk bij ontvangst van de met toepassing van artikel 6 geïnde bedragen, maakt het fonds voor bestaanszekerheid deze over ten bate van de betrokken werklieden.

ARTIKEL 8 In geval van individueel ontslag wordt de werkgevers aangeraden de bepalingen van de artikelen 3 tot 5 van deze collectieve arbeidsovereenkomst na te leven.

ARTIKEL 9

Deze collectieve arbeidsovereenkomst treedt in werking op 10 maart 2020 en wordt gesloten voor onbepaalde tijd. Ze vervangt de Collectieve arbeidsovereenkomst van 1 oktober 1996 betreffende de uitwerking van een onderhandelingsprocedure om afdankingen te vermijden, geregistreerd onder het nummer 42815/CO/125.02.

Zij mag door elk van de ondertekenende partijen opgezegd worden mits inachtneming van een opzeggingstermijn van drie maanden die per aangetekende brief aan de Voorzitter van het Paritair Subcomité voor de zagerijen en aanverwante nijverheden wordt betekend.
