Neerlegging-Dépôt: 22/08/2019 Regist.-Enregistr.: 30/08/2019 N°: 153490/CO/106.03

Paritair Subcomité voor de vezelcement

COLLECTIEVE ARBEIDSOVEREENKOMST VAN 8 AUGUSTUS 2019 BETREFFENDE OPLEIDING EN VORMING TEN VOORDELE VAN RISICOGROEPEN

hoofdstuk 1. TOEPASSINGSGEBIED

artikel 1. Deze collectieve arbeidsovereenkomst is van toepassing op de werkgevers en de werknemers van de ondernemingen die ressorteren onder het Paritair Subcomité voor de vezelcement (PSC 106.03).

Onder “werknemers” wordt verstaan: arbeiders en arbeidsters.

Zij is gesloten in toepassing van afdeling 1 van Hoofdstuk VIIl van titel XII van de wet van 27 december 2006 houdende diverse bepalingen (l) (BS 28 december 2006) en het KB van 19 februari 2013 tot uitvoering van artikel 189, 4° lid van de wet van 27 december 2006 houdende diverse bepalingen.

hoofdstuk 2. ALGEMENE BEPALINGEN

artikel 2. In toepassing van de artikelen 6 en 8bis van de collectieve arbeidsovereenkomst van 21 december 1988 en 7 maart 1989, gesloten in het Paritair Subcomité voor de vezelcement, betreffende de oprichting van een fonds voor bestaanszekerheid en vaststelling van zijn statuten, gewijzigd door de collectieve arbeidsovereenkomst van 22 mei 1989, algemeen verbindend verklaard bij koninklijk besluit van 19 maart 1990 en gewijzigd door de collectieve arbeidsovereenkomst van 20 september 1993, kan in 2019 en 2020, het “Sociaal Fonds voor de vezelcement’ in samenwerking met de Vlaamse Dienst voor Arbeidsbemiddeling en Beroepsopleiding (V.D.A.B.), de Brusselse Gewestelijke Dienst Voor Arbeidsbemiddeling (B.G.D.A.) en “Office communautaire et régional de la formation professionnelle et de emploi (FOREM)”, initiatieven nemen met betrekking tot de opleiding en vorming, scholing en omscholing van risicogroepen. Deze opleidingen kunnen ook door andere dan voormelde erkende vormingsinstituten uitgevoerd worden.

artikel 3. Onder risicogroepen wordt bedoeld:

1. de laaggeschoolde werklozen en langdurig werklozen, de gehandicapten, de deeltijds leerplichtigen, de herintreders, de leefloontrekkers en de laaggeschoolde werknemers (geen houder van een getuigschrift hoger secundair onderwijs);

2, de werklozen of laaggeschoolde werknemers die geconfronteerd worden met een ontslag, herstructurering of de invoering van nieuwe technologieën;

3. de werklozen op wie een inschakelingparcours van toepassing is;

4, allochtone werknemers en werkzoekenden;

5. de jongeren beneden de 26 jaar die opgeleid worden hetzij in een stelsel van alternerend leren, hetzij in het kader van een individuele beroepsopleiding, hetzij in het kader van een ingroeibaan of instapstage;

6. de ouderen boven de 50 jaar. .

artikel 4. De middelen ten laste van de werkgevers waarover het fonds beschikt bedragen jaarlijks 0,10 pct. van het volledige loon van hun werknemers zoals bedoeld in artikel 23 van de wet van 29 juni 1981 houdende de | algemene beginselen van de sociale zekerheid voor de werknemers. Ze kunnen uitsluitend worden aangewend voor de onder artikel 2 van deze collectieve arbeidsovereenkomst bedoelde initiatieven. |

artikel 4bis. Om van de startbaanverplichting van de wet van 24 december 1999 sectoraal vrijgesteld te worden, worden de vormingsmiddelen, waarvan sprake in artikel 4, verhoogd met 0,05 pct tot 0,15 pct.

| £

| |

artikel 5. Jaarlijks wordt een evaluatieverslag en financieel overzicht neergelegd op de Griffie van de Algemene Directie Collectieve Arbeidsbetrekkingen van de Federale Overheidsdienst Werkgelegenheid, Arbeid en Sociaal Overleg tegen uiterlijk 1 juli van respectievelijk 2020 en 2021.

hoofdstuk 3. GELDIGHEIDSDUUR

artikel 6. Deze collectieve arbeidsovereenkomst heeft uitwerking met ingang van 1 januari 2019 en treedt buiten werking op 31 december 2020.
