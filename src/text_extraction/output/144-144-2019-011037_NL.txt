Neerlegging-Dépôt: 30/07/2019 Regist.-Enregistr.: 06/08/2019 N°: 153332/C0/144

PARITAIR COMITE VOOR DE LANDBOUW PC 144

COLLECTIEVE ARBEIDSOVEREENKOMST VAN 4 juli 2019 BETREFFENDE DE ARBEIDSDUUR (met uitzondering van het vlas)

HOOFDSTUK 1. Toepassingsgebied Artikel 1. Deze collectieve arbeidsovereenkomst is van toepassing op de werkgevers en de door hen tewerkgestelde werknemers, die ressorteren onder het Paritair Comité voor de landbouw met uitzondering van de werkgevers die als hoofdactiviteit de vlasteelt, de hennepteelt, de eerste verwerking van vlas en/of hennep hebben, en de door hen tewerkgestelde werknemers. Onder eerste verwerking wordt verstaan: het scheiden van de verschillende onderdelen van de plant.

Met de term werknemers worden de arbeiders en arbeidsters bedoeld. Artikel 2. De arbeidsduur per week, bedoeld in artikel 19 van de arbeidswet van 16 maart 1971 bedraagt sedert 1 oktober 2002 38 uren gemiddeld per week.

De arbeidsduur van 38 uren per week wordt bereikt als een gemiddelde op jaarbasis.

Artikel 3. Er wordt in elke individuele onderneming afgesproken of men de normale arbeidsduur van 40 uren met 12 onbetaalde compensatiedagen of de normale arbeidsduur van 39 uren met 6 onbetaalde compensatiedagen behoudt dan wel of de normale arbeidsduur per week bepaald wordt op 38 uren zonder compensatiedagen.

Artikel 4. Voor zover geopteerd wordt voor een arbeidsregeling met onbetaalde compensatiedagen, gelden de volgende regels:

81. De werknemers die het ganse jaar in dienst zijn van dezelfde werkgever hebben recht op zes (regime van 39 uren/week) of twaalf (regime van 40 uren/week) onbetaalde compensatiedagen. De werknemers die in de loop van het jaar in dienst komen of uit dienst zijn gegaan, hebben recht op één of twee compensatiedagen per schijf van twee maanden dat zij in de onderneming in dienst waren.

82. Voor de vaststelling van het aantal compensatiedagen wordt rekening gehouden met de effectieve prestaties, met de periodes van jaarlijkse vakantie, de feestdagen en met alle schorsingen van de uitvoering van de arbeidsovereenkomst die recht geven op een betaling van gewaarborgd loon ten last van de werkgever.

83. De compensatiedagen worden genomen overeenkomstig de in dit verband tussen de werkgever en de werknemer op ondernemingsvlak gemaakte afspraken.

Voor zover alle compensatiedagen niet integraal zijn opgenomen in het betrokken jaar, worden de resterende compensatiedagen verder uitgeput in de loop van het eerste kwartaal van het daaropvolgend jaar.

Artikel 5. Alle betwistingen in verband met de toepassing van deze collectieve arbeidsovereenkomst worden voorgelegd aan het Paritair Comité voor de landbouw.

Artikel 6. Deze collectieve arbeidsovereenkomst treedt in werking op 1 juli 2019 en is gesloten voor onbepaalde duur.

Zij vervangt de collectieve arbeidsovereenkomst van 27 juli 2001 betreffende de invoering van de 38-uren-week, geregistreerd onder het nummer 58977.

Zij kan door elk van de ondertekenende partijen worden opgezegd met een opzeggingstermijn van drie maanden die per aangetekend schrijven wordt verstuurd aan de voorzitter van het Paritair voor de Landbouw en aan de erin vertegenwoordigde organisaties
