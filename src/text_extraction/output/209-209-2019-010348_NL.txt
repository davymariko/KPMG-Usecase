 PARITAIRCOMITÉ209 _ BÉDIENDEN VAN DE METAALFABRIKATENNIJVERHEID

Collectieve arbeidsovereenkomst van 5 juli 2019 TUDSKREDIET, LOOPBAANVERMINDERING EN | LANDINGSBANEN

Art. 1. Toepassingsgebied

Deze collectieve arbeidsovereenkomst is van toepassing op de werkgevers en hun werknemers met een arbeidsovereenkomst voor bedienden die behoren tot het Paritair Comité voor de bedienden der metaalfabrikatennijverheid.

Onder “bedienden” wordt verstaan: de mannelijke en vrouwelijke gebaremiseerde en baremiseerbare bedienden.

Art. 2. Tijdskrediet met motief — halftijds en voltijds

In uitvoering van artikel 4, & 4 van de collectieve arbeidsovereenkomst nr. 103 van 27 juni 2012, gesloten in de Nationale Arbeidsraad, tot invoering van een stelsel van tijdskrediet, loopbaanvermindering en landingsbanen, hebben de bedienden recht op 51 of 36 maanden voltijds tijdskrediet of halftijdse loopbaanvermindering, zoals bedoeld in artikel 4, 8 1, a), b) en c), en 8 2 van de collectieve arbeidsovereenkomst nr. 103.

Art. 3, Landingsbaan vanaf 50 jaar na 28 jaar loopbaan

In uitvoering van artikel 8, 5 3 van de collectieve arbeidsovereenkomst nr. 103 van 27 juni 2012, gesloten in de Nationale Arbeidsraad, tot invoering van een stelsel van tijdskrediet, loopbaanvermindering en landingsbanen, hebben bedienden die minstens 50 jaar zijn en een beroepsloopbaan van 28 jaar doorlopen hebben, recht op een vermindering van de arbeidsprestaties met 1/5de.

Art. 4. 4/5de landingsbaan vanaf 55 jaar — lange loopbaan of zwaar beroep

In toepassing van artikel 3 van de collectieve arbeidsovereenkomst nr. 137 van 23 april 2019, gesloten in de Nationale Arbeidsraad, wordt de leeftijd op 55 jaar gebracht voor de bedienden die in toepassing van artikel 8, 8 1 en 8 2 van de collectieve arbeidsovereenkomst nr. 103 van 27 juni 2012, hun arbeidsprestaties verminderen met 1/5de en die voldoen aan de voorwaarden zoals bepaald in artikel 6, 8 5 van het Koninklijk besluit van 12 december 2001, gewijzigd door artikel 4 van het Koninklijk besluit van 30 december 2014.

Art. 5. Halftijdse landingsbaan vanaf 57 jaar — lange loopbaan of zwaar beroep

In toepassing van artikel 3 van de collectieve arbeidsovereenkomst nr. 137 van 23 april 2019, gesloten in de Nationale Arbeidsraad, wordt de leeftijd op 57 jaar gebracht voor de bedienden die in toepassing van artikel 8, &$ 1 en 8 2 van de collectieve arbeidsovereenkomst nr. 103 van 27 juni 2012, hun arbeidsprestaties verminderen tot een halftijdse betrekking en die voldoen aan de voorwaarden zoals bepaald in artikel 6, 8 5 van het Koninklijk besluit van 12 december 2001, gewijzigd door artikel 4 van het Koninklijk besluit van 30 december 2014.

Art. 6. Drempel

8 1. In toepassing van artikel 16 van de hogervermelde collectieve arbeidsovereenkomst nr. 103 wordt de drempel inzake het gelijktijdig uitoefenen van het recht op voltijds tijdskrediet, halftijdse of 1/5de loopbaanvermindering vastgelegd op 5 %, geteld in koppen, van de bedienden overeenkomstig de bepalingen van de collectieve arbeidsovereenkomst nr. 103.

8 2. Ondernemingen die reeds een hoger percentage toepas-sen, kunnen deze drempel behouden.

S 3, In afwijking van het voorgaande geldt eveneens het

volgende:

- de ondernemingen erkend als ondernemingen in herstructurering of in moeilijkheden in het kader van de toegestane afwijkingen op de leeftijd voor het stelsel werkloosheid met bedrijfstoeslag, kunnen op hun vlak een collectieve arbeidsovereenkomst sluiten met een afwijking op de sectoraal vastgelegde drempel;

-__de ondernemingen kunnen via een gemeenschappelijke schriftelijke vraag door de werkgever en de vakbondsafvaardiging voor bedienden of, bij ontstentenis van een vakbondsafvaardiging voor bedienden, door de werkgever en zijn bedienden, aan het Paritair Comité 209 een afwijking vragen op de sectorale drempel.

Indien deze afwijking unaniem toegestaan wordt door het Paritair Comité 209, kan de onderneming op haar niveau een collectieve arbeidsovereenkomst sluiten inzake afwijking op de sectoraal vastgelegde drempel.

De aanvraag tot afwijking dient schriftelijk overgemaakt te worden aan de Voorzitter van het Paritair Comité 209, die er een afschrift van zal versturen aan de in het Paritair Comité vertegenwoordigde organisaties,

8 4. De weigering van de werkgever van de aanvraag tot uitbreiding van de rechten op tijdskrediet dient door hem te worden toegelicht aan de vakbondsafvaardiging voor bedienden of, bij ontstentenis, aan de bedienden.

Art. 7. Organiseerbaarheid binnen de ondernemingen

Bij de uitoefening van het recht op tijdskrediet roepen de sociale partners op om aandacht te hebben voor de organiseerbaarheid binnen de ondernemingen.

Art. 8. Stelsel werkloosheid met bedrijfstoeslag

De aanvullende vergoeding in het kader van een stelsel werkloosheid met bedrijfstoeslag zal berekend worden op basis van een voltijdse wedde na een loopbaanvermindering tot 1/2de of met 1/5de.

Art. 9. Duur

Deze collectieve arbeidsovereenkomst wordt gesloten voor bepaalde duur. Zij treedt in werking op 1 januari 2019 en treedt buiten werking op 31 december 2020.

Artikel 1, 3, 6, 8, 9 en 10 zijn daarentegen van onbepaalde duur. Zij kunnen worden opgezegd mits een aangetekend schrijven aan de Voorzitter van het Paritair Comité voor de bedienden van de metaalfabrikatennijverheid en mits respect van een opzegperiode van 6 maanden.

Art. 10. Vervanging

Deze collectieve arbeidsovereenkomst vervangt de collectieve arbeidsovereenkomst van 3 juli 2017 betreffende tijdskrediet, loopbaanvermindering en landingsbanen, gesloten in het Paritair Comité 209 voor de bedienden der metaalfabrikatennijverheid en geregistreerd onder het nummer 140882/CO/209.

Paritair comité 209 voor de bedienden van de metaalfabrikatennijverheid

Bijlage bij de collectieve arbeidsovereenkomst van 5 juli 2019

PREMIES VLAAMS GEWEST

De ondertekenende partijen verklaren dat de bedienden ressorterend onder het Paritair Comité 209 voor de bedienden van de metaalfabrikatennijverheid en die inzake tewerkstellingsplaats voldoen aan de voorwaarden, gebruik kunnen maken van de aanmoedigingspremies van kracht in het Vlaamse Gewest, namelijk:

1. zorgkrediet 2. opleidingskrediet | 3. ondernemingen in moeilijkheden of herstructurering
