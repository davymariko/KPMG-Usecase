COLLECTIEVE ARBEIDSOVEREENKOMST GESLOTEN OP 13 NOVEMBER 2019 IN HET AANVULLEND PARITAIR COMITÉ VOOR WERKLIEDEN BETREFFENDE DE FIETSVERGOEDING

Artikel 1 Deze collectieve arbeidsovereenkomst is van toepassing op de werkgevers en de arbeiders die onder de bevoegdheid vallen van het Aanvullend paritair comité voor werklieden. Onder “arbeiders” wordt verstaan de mannelijke en vrouwelijke arbeiders.

Artikel 2 Voor de werknemers die regelmatig gebruik maken van de fiets om zich te verplaatsen tussen de woonplaats en de plaats van tewerkstelling wordt de werkgeverstussenkomst onder de vorm van fietsvergoeding, met ingang van 1 juli 2020 vastgesteld op 0,10 EUR per effectief met de fiets afgelegde kilometer met een maximum van 4 EUR (max. 40 km heen en terug) per arbeidsdag.

Artikel 3 De bedoelde werknemers leggen aan hun werkgever een ondertekende verklaring voor waarin zij verklaren dat zij bij de verplaatsingen tussen de woonplaats en de plaats van tewerkstelling regelmatig gebruik maken van de fiets. Zij delen iedere wijziging van deze toestand in de kortst mogelijke tijd mee.

De werkgever mag op elk ogenblik nagaan of deze verklaring met de werkelijkheid strookt.

Artikel 4 De fietsvergoeding is niet cumuleerbaar met andere tussenkomsten op het woon  

werktraject, met uitzondering van de tussenkomst in het openbaar vervoer.

Artikel 5 De modaliteiten van de toekenning van de fietsvergoeding worden vastgelegd op ondernemingsvlak.

Artikel 6 De fietsvergoeding zal maandelijks betaald worden.

Artikel 7 Deze collectieve arbeidsovereenkomst is gesloten voor een onbepaalde duur en treedt in werking op 1 juli 2020.

Zij kan worden opgezegd door één der partijen, mits een opzegging van drie maanden gericht bij aangetekende brief aan de Voorzitter van het Aanvullend Paritair Comité voor de Werklieden.
